# -*- mode: mandoku-view -*-
#+TITLE: 佛祖歷代通載
#+DATE: 2015-08-30 22:04:37
#+PROPERTY: BASEEDITION T
#+PROPERTY: WITNESS WYG
#+PROPERTY: JUAN 0

¶¶<pb:KR6r0013_WYG_000-1a>
欽定四庫全書　　　　　子部十三
　佛祖厯代通載　　　　　釋家𩔖
　　提要
　　　　臣等謹案佛祖厯代通載二十二卷元釋念
　　　　常撰念常姓黄氏號梅屋華亭人延祐中居
　　　　嘉興大中祥符禪寺是編前有至正元年虞
　　　　集序所敘釋氏故實上起七佛下迄元順帝
　　　　元統元年皆編年紀載念常於至治癸亥嘗
<pb:KR6r0013_WYG_000-1b>
　　　　驛召至京師繕寫金字佛經因受法於帝師
　　　　帕克斯巴故卷首七佛偈後即繼以帕克斯
　　　　巴所撰彰所知論又所謂莊嚴劫賢劫不知
　　　　當中國何年不能編次故盤古以至周康王
　　　　但略存帝王統系自周昭王二十五年釋迦
　　　　牟尼佛誕生以後始據内典編年每條之後
　　　　多附論斷大㫖主於侈神異陳罪福起人敬
　　　　畏之心以自尊其教然知儒者之禮樂刑政
<pb:KR6r0013_WYG_000-2a>
　　　　必不可廢故但援儒入墨與闢佛者力争而
　　　　仍尊孔子又知道家清浄與佛同源故但攻
　　　　擊齋醮章咒服餌修煉之術而仍尊老子其
　　　　論唐憲宗懿宗之迎佛為崇奉太過論王縉
　　　　杜鴻漸但言福業報應故人事置而不修為
　　　　泥佛太過亦時能自彌其罅漏其立言頗巧
　　　　至韓愈為一代偉人乃引西蜀龍氏之書詆
　　　　其言行悖戾嘉木揚喇勒智窮凶極惡乃沒
<pb:KR6r0013_WYG_000-2b>
　　　　其事迹但詳述其談禪之語竟儼然古徳宗
　　　　風尤不免顛倒是非不足為據然念常頗涉
　　　　儒書在緇流之中較為賅洽於佛教之廢興
　　　　禪宗之授受言之頗悉自唐以來碑碣誌傳
　　　　之𩔖採掇尤詳亦足以資考訂其黨同伐異
　　　　負氣囂争乃釋道二氏之通例心知其意置
　　　　而不論可矣乾隆四十五年十月恭校上
　　　　　　　　　　　總纂官(臣/)紀昀(臣/)陸錫熊(臣/)孫士毅
<pb:KR6r0013_WYG_000-3a>
　　　　　　　　　　總　校　官(臣/)陸　費　墀
<pb:KR6r0013_WYG_000-4a>
佛祖歴代通載序¶¶
浮圖氏之論世動以大刼小刼為言中國文¶字未通蓋
不可知也摩騰竺法蘭至漢而後¶釋迦佛之生滅可以
逆推其嵗年自是中國¶之人得以華言記之自天竺及
旁近諸國東¶来者莫盛于西晉至于姚秦石趙等國其
人¶則鳩摩羅什佛圖澄那連耶舍曇無䜟諸師¶而東土
卓絶竒偉之士生肇融叡等相為羽¶翼翻譯經義盡為
華言而佛理之精無不洞¶究先&KR0116;之士至有逆知其至
<pb:KR6r0013_WYG_000-4b>
理之未至者佛¶學之行莫博于此時矣彌天道安至于
逺公¶辟地東南佛陁耶舍逺相從游而辟世君子¶相依
于離亂之世乃若寳公雙林諸公起而¶說法而佛學大
盛于東南矣若夫智者𢎞法¶華于天台三藏開般若于
唐初清涼廣華嚴¶于五臺宻公說圓覺於艸堂宣公嚴
律教于¶南山金剛啟秘宻于天寳大小三乗惟識等¶論
専門名家豪分縷祈汗牛充棟學者千百¶有皓首而不
能窮極者焉逹磨之来則有五¶傳其衣五宗斯立同源
<pb:KR6r0013_WYG_000-5a>
異派自梁歴宋謂之¶傳法正宗我¶國朝祕宻之興義學
之廣亦前代之所未有¶此其大略也記載之書昔有寳
林等傳世久¶失傳而傳燈之録僧寳之史僅及禪宗若
夫¶經論之師各傳於其教宰臣外䕶因事而見¶録豈無
遺闕近世有為佛祖統紀者擬諸史<md:KR6r0013_T_001-0477b>¶記書事無法識者病
焉時則有若嘉興詳符¶禪寺住持華亭念常得臨濟之
㫖於晦機之¶室禪説之外博及羣書乃取佛祖住世之
本¶末説法之因縁譯經𢎞教之師衣法嫡傳之¶裔正流
<pb:KR6r0013_WYG_000-5b>
旁出散聖異僧時君世主之所尊尚¶王臣將相之所䕶
持論駮異同㕘考訛正二¶十餘年始克成編謂之佛祖
歴代通載凡二¶十二卷其首卷則言彰所知論器世界
情世¶界道果無為五論則我¶世祖皇帝時¶發思八帝師
對¶御之所陳説是以冠諸篇首其下則以天元¶甲子紀
世主之年因時君之年紀教門之事¶去其繁襍謬妄存
其證信不誣而佛道世道¶汚隆盛衰可並見於此矣嗟
夫十世古今不¶離當念塵影起滅何足記載常見溈山
<pb:KR6r0013_WYG_000-6a>
有問¶于仰山仰山每有年代深逺之對則亦憫先覺之¶
無聞者乎而法華一經前刼後刼十號無二¶又曰觀彼
久逺猶若今日則此書宜在所取¶乎至正元年六月十
一日㣲笑庵道人虞集¶序
