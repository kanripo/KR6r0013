# -*- mode: mandoku-view -*-
#+TITLE: 佛祖歷代通載
#+DATE: 2015-08-30 22:04:39
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <img:>
#+PROPERTY: JUAN 19
¶
¶¶<pb:KR6r0013_WYG_019-1a>
欽定四庫全書
　佛祖歴代通載卷十九¶¶　　元　釋¶念常　¶撰
　　宋
戊申神宗頊(母曰宣仁聖烈皇后髙氏曹太后之甥也/㓜與英宗同鞠后所後為英宗配生帝自)¶
　(穎王為太子尋即位三十八/歳崩于福寜殿葬永裕陵)改年熈寜(是年地/動非常)
　　遼¶國咸雍四年(是年金主/阿固達生)¶
知諫院錢公輔言遇歳饑河决粥祠部以¶濟急從之¶
辛亥是年三月十六日圎通居訥禪師卒字¶中敏出于
<pb:KR6r0013_WYG_019-1b>
&KR0989;氏梓州中江人少而英特詩¶書過目成誦年十一依
漢州什邡竹林寺¶元昉十七試法華得度受具於頴真
律師¶以講學冠兩川耆年多下之㑹有禪者自¶南方還
稱祖道&KR0013;天下馬大師什邡人應¶般若多羅䜟蜀之豪
俊以經論聞者如亮¶公而亮棄徒𨼆西山如鍳公而鍳
焚疏鈔¶稱滴水莫敵巨海訥憮然良久曰汝知之¶乎曰
我不能知子欲知之何惜一徃訥¶於是出蜀後逰廬山
得法于榮禪師南康¶守程師孟請住歸宗又遷圎通仁
<pb:KR6r0013_WYG_019-2a>
宗皇帝¶聞其名皇祐初詔住京之浄因訥稱目¶疾不能
奉詔有旨令舉自代遂舉僧懐璉¶禪學精深居某之右
於是璉應詔引對問¶佛法大意稱旨天下賢訥知人既
老休居<md:KR6r0013_T_019-0668c>¶於寳積岩無疾而化世夀六十有二坐四¶十有
五夏¶
壬子明教契嵩禪師字仲靈藤州鐔津李氏¶子也七歳
出家既受具嘗戴觀音像誦其¶名號一日十萬聲經傳
雜書靡不博究得¶法洞山聦公明道間從豫章西山歐
<pb:KR6r0013_WYG_019-2b>
陽氏¶昉借其家藏之書讀於奉聖院遂以佛五¶戒十善
通儒之五常著為原教篇是時歐¶陽文忠公慕韓昌黎
排佛旴江李泰伯亦¶其流嵩乃携所業往謁泰伯以儒
釋脗合¶且抗其說李愛其文之髙理之勝因致書¶譽嵩
於歐陽既而居杭之靈𨼆撰正宗記¶定祖圖賫徃京師
經開封府投狀府尹王¶公素仲儀以劄子進之曰臣今
有杭州靈¶𨼆寺僧契嵩經臣陳状稱禪門傳法祖宗¶未
甚分明教門淺學各執傳記古今多有¶爭競故討論大
<pb:KR6r0013_WYG_019-3a>
藏備得禪門祖宗本末因¶刪繁撮要撰成傳法正宗記
一十二卷¶并畫祖圖一面以正傳記謬誤兼著輔教¶篇
印本一部三卷上陛下書一封並不干¶求恩澤乞臣繳
進臣於釋教粗曽留心¶觀其筆削註述故非臆論頗亦
精緻陛¶下萬機之暇深得法樂願賜聖覧如有可¶采乞
降中書看詳特與編入大藏目録取¶進止仁廟覧其書
可其奏勑送中書丞相¶韓魏公叅政歐陽文忠公相與
觀歎探經¶考證既無訛謬於是朝廷旌以明教大師¶賜
<pb:KR6r0013_WYG_019-3b>
書入藏中書劄子有曰權知開封府王¶素奏杭州靈𨼆
寺僧契嵩撰成傳法正<md:KR6r0013_T_019-0669a>¶宗記并輔教編三卷宜令傳法
院於藏經¶収附傳法院准此由是名振海内已而¶東還
屬蔡公襄為守延置佛日山居數年¶退老于靈𨼆永安
精舍熈寜五年示寂闍¶維六根不壊者三曰眼曰舌曰
童真與頂¶骨數珠為五&KR0213;利紅白晶潔狀如大菽葬¶于
永安之左¶
白雲守端禪師示寂生衡之葛氏㓜工¶翰墨不喜處俗
<pb:KR6r0013_WYG_019-4a>
依茶陵郁山主剃髪年¶二十餘參顒禪師顒沒楊岐㑹
公嗣居焉¶一見端竒之毎與語終夕一日忽問上人¶受
業師端曰茶陵郁和上曰吾聞其過¶溪有省作偈甚竒
能記不端即誦曰我有¶明珠一顆久&KR0013;塵勞覊鎻今朝
塵盡光¶生照見山河萬朶㑹大笑起去端愕視左¶右通
夕不寐明日求入室咨諭其事時方¶歳旦㑹曰汝見昨
日作夜狐者麽端曰見¶㑹曰汝一籌不及渠端又大駭
曰何謂也¶㑹曰渠愛人笑汝怕人笑端於言下大¶悟辭
<pb:KR6r0013_WYG_019-4b>
去㳺廬山圓通訥公見之自以為不¶及舉住江州承天
又讓席以居之而自處¶東堂端時年二十八自以前軰
讓善樷林¶責已甚重故敬嚴臨衆以公滅&KR0059;於是宗¶風
大振未幾訥公厭閒寂郡守至自陳客¶情太守惻然目
端端笑唯唯而已明日升¶座曰昔法眼有偈曰難難難
是遣情難浄¶盡圓明一顆寒方便遣情猶不是更除方¶
便太無端大衆且道情作麽生遣喝一喝¶下座負包去
一衆大驚挽之不可遂渡江<md:KR6r0013_T_019-0669b>¶夏於五祖之閒房舒州小
<pb:KR6r0013_WYG_019-5a>
刹號法華住持¶者如籠中鳥不忘飛去舒守聞端髙風
欲¶以觀其人移文請居之端欣然杖䇿來衲¶子至無所
容士大夫賢之及遷白雲海¶㑹升座顧視衆曰鼓聲未
擊已前山僧未¶登座之際好箇古佛様子若人向此薦
得¶可謂古釋迦不前今彌勒不後更聽三寸¶舌頭帶出
來底早已參差須有辨參差¶眼方救得完全乃曰更與
汝老婆開口時¶末上一句正道着舉歩時末上一歩正
踏¶着為什麽鼻孔不正為尋常見鼻孔頑¶了所以不肯
<pb:KR6r0013_WYG_019-5b>
放心今日勸諸人發却去良¶久曰一便下座其門風悄
㧞𩔖如此¶
癸丑詔同天節日普度僧尼¶
法師惠辯字訥翁華亭傅氏號海月受¶業普照初逰學
天竺明智一見竒之即盡¶心學教觀智將老命居第一
座以代講後¶八年明智韶公俾繼主席翰林沈遘治杭¶
任威見者多惶懼失據辯從容如平生¶遘異之任以都
僧正東坡時為通守作序¶以贈之曰錢唐佛僧之盛盖
<pb:KR6r0013_WYG_019-6a>
甲天下道德¶才智之士與妄庸巧偽之人雜處其間號¶
為難齊故僧正副之外别補都僧正一員¶簿書案牒奔
走將迎之勞專責副正以下¶而都師總領要畧實以解
行表衆而已師¶既莅職凡管内寺院虛席者即㳙日㑹
諸¶刹及座下英俊開問義科塲設棘圍糊名¶考校十問
五中者為中選不及三者為降¶等然後隨院等差以次
𥙷名由是諸山仰<md:KR6r0013_T_019-0669c>¶之咸以為則講授二十五年學者常
及¶千人晚年倦于勤歸𨼆草堂熈寜六年¶七月十七日
<pb:KR6r0013_WYG_019-6b>
旦起盥濯告衆就别合掌跏¶趺而化初辯遺言須東坡
至方闔龕四日¶坡至見跏趺如生其頂尚温坡盡敬而¶
去¶
丁巳荆國公王安石奏施金陵舊第為寺請¶真净克文
住持賜額曰保寧¶
戊午改元豊¶
庚申慈聖光獻太后是嵗二月崩㑹京城千¶座法師于
慶壽殿齋例賜椹服師名　制¶革相國寺六十四院
<pb:KR6r0013_WYG_019-7a>
為二禪八律詔宗本¶禪師住惠林引對於延和殿問
法¶
辛酉吉州慶閑禪師示寂出卓氏福州人也¶法嗣南禪
師茶毘烟至舍利遍布四十餘¶里蘇子由為銘¶
癸亥京城剏法雲寺成¶
舒州投子名義青本青社人李氏子也¶七齡頴異去妙
相寺出家十五試法華得¶度為大僧其師使習百法論
嘆曰三祇¶途逺自困何益哉入洛中聽華嚴五年反¶觀
<pb:KR6r0013_WYG_019-7b>
文字一切如&KR0079;受串處處同其義味嘗¶講至於法慧菩
薩偈曰即心自性忽猛省¶曰法離文字寜可講乎即棄
去逰方至¶浮山時圎鑑逺公退席居㑹聖岩夢得俊¶鷹
畜之既覺而青適至逺以為吉徴加意¶延禮之留止三
年逺問外道問佛不問有¶言不問無言時如何世尊黙
然汝如何㑹¶青擬進語逺驀以手掩其口於是青開悟<md:KR6r0013_T_019-0670a>¶
拜起逺曰汝妙悟𤣥微耶對曰設有妙¶悟也湏吐却時
有資侍者在旁曰青華嚴¶今日如病得汗青囬顧曰合
<pb:KR6r0013_WYG_019-8a>
取狗口汝更¶忉忉我即便嘔服勤又三年浮山以大陽¶
皮履布裰付之曰代吾續洞上之風吾¶住世非久善自
䕶持毋留此間青遂辭出¶山閱大藏於廬山惠日寺熈
寜六年還龍¶舒道俗請住白雲山海㑹寺計其得法之¶
嵗至此適幾十年又八年移投子山道望¶日逺禪者日
增異苗蕃茂果符前䜟青平¶生不畜長物弊衲楮衾而
已初開山慈¶濟有記曰吾塔若紅是吾再來邦人偶修¶
飾其塔作瑪瑙色未幾而青領院事山中¶素無水衆毎
<pb:KR6r0013_WYG_019-8b>
以為病忽有泉出山石間甘¶凉清潔郡守賀公名為再
來泉元豐六年¶四月末示㣲疾以書辭郡官諸檀越五
月¶四日灌沐升座别衆罷冩偈曰两處住山¶無可助道
珍重諸人不湏尋討遂泊然而¶化闍維收靈骨&KR0213;利塔
于寺之西北三峯¶庵之後閱世五十有二坐夏三十有
七無¶為子楊傑為賛其像曰一&KR0215;履两牛皮金¶烏啼處
木雞飛半夜賣油翁發笑白頭生¶得黒頭児有得法上
首一名道楷禪師¶
<pb:KR6r0013_WYG_019-9a>
甲子司馬光表進所編書賜名資治通鑑帝¶親製序授
資政殿學士嘗作秀水真如¶華嚴法堂記曰壬辰歳夏四
月僧清辨踵¶門來告曰清辨秀州真如草堂僧也真如¶
故有講堂痺狹不足以庥學者清辨與同¶術惠宗治而
新之今髙顯矣願得子之文<md:KR6r0013_T_019-0670b>¶刻諸石以諗來者光謝曰
光文不足以辱¶石刻加平生不習佛書不知所以云者
師¶其請諸他人曰清辨所不敢請也故維子¶之歸而子
又何辭光固辭不獲乃言曰¶師之為是堂也其志何如
<pb:KR6r0013_WYG_019-9b>
曰清辨之為是¶堂也屬堂中之人而告之曰二三子茍
能¶究明吾佛之書或不能則將取於四方之¶能者皆伏
謝不能然後相率抵精嚴寺迎¶沙門道歡而師之又屬
其徒而告之曰凡¶我二三子肇自今以及于後相與恊
力同¶志堂圮則扶之師缺則補之以至于金¶石可弊山
淵可平而講肄之聲不可絶也¶光曰師之志則羙矣抑
光雖不習佛書亦¶嘗剽聞佛之為人矣夫佛盖西域之
賢者¶其為人也清儉而寡欲慈惠而愛物故服¶弊補之
<pb:KR6r0013_WYG_019-10a>
衣食&KR0188;糲之食岩居野處斥妻屏¶子所以自奉甚約而
憚於煩人也雖草木¶蟲魚不敢妄殺盖欲與物並生而
不相害¶也凡此之道皆以涓潔其身不為物累盖¶中國
於陵子仲焦先之徒近之矣聖人之¶德周賢者之德偏
周者無不覆而末流¶之人猶未免棄本而背原况其偏
者乎故¶後世之為佛書者日逺而日訛莫不侈大¶其師
之言而附益之以滛恠誣罔之辭以¶駭俗人而取世資
厚自豊殖不知厭極故¶一衣之費或百金不若綺紈之
<pb:KR6r0013_WYG_019-10b>
為愈也一¶飯之直或萬錢不若膾炙之為省也髙¶堂鉅
室以自奉養佛之志豈如是哉天下¶事佛者莫不然而
吳人為甚師之為是堂<md:KR6r0013_T_019-0670c>¶將以明佛之道也是必深思於
本原而勿¶放蕩於末流則斯堂為益也豈其細哉¶
金國李屏山曰蘇軾作司馬光墓誌云公¶不喜佛曰其
精㣲大抵不出於吾書其誕¶吾不信嗟乎聰明之障人
如是其甚耶同¶則以為出於吾書異則以為誕而不信
適¶足以自障其聰惠而已聖人之道其相通¶也如有關
<pb:KR6r0013_WYG_019-11a>
龠其相合也如有符璽相距¶數千里如處一室相繼數
萬世如在一席¶故孔子曰西方有聖人焉莊子曰萬世
之¶後一遇大聖而知其觧者是旦暮遇之也¶其精㣲處
安得不同列子曰古者神聖之¶人先㑹鬼神魑魅次逹
八方人民末聚禽¶獸蟲蛾備知萬物情態悉觧異𩔖音
聲其¶所教訓無遺逸焉何誕之有孔子㳺方之¶内故六
合之外存而不論鄒衍列禦冦莊¶周方外之士已無所
不談矣顧不如佛書¶之縷縷也以非耳目所及光不敢
<pb:KR6r0013_WYG_019-11b>
信既非¶耳目所及吾敢不信耶郭璞日者也十年¶於晉
室若合符劵疑吾佛不能記百萬之¶多刼耶左慈術士
也變形於魏都皆同物¶色疑吾佛不能示千百億之化
身耶長房¶壺中之㳺人信之矣不信維摩丈室容三¶萬
座與納湏彌於芥子中之説乎邯鄲枕¶上之夢人信之
矣不信多寳佛塔住五千¶刼耶度僧祗如彈指頃之說
乎若俱不信¶不知光亦嘗有夢否瞑於一床栩栩少時¶
也山川聚落森然可状人物器皿何所不¶有俯仰酬酢
<pb:KR6r0013_WYG_019-12a>
於其間自成一世此特凡夫<md:KR6r0013_T_019-0671a>¶苐六分離識之所影現者
耳其力如是况¶以如來大圎鏡智菩薩之幻三昧乎學
者¶當自消息之毋為虚名所刼持也¶
乙丑程顥明道先生(門人/謚也)神宗素聞其¶名數召見一日
因與安石論事不合安石¶曰公之學如上壁言難行也
顥曰㕘政¶之學如捉風李定劾其新法之初首為異¶論
罷歸故官又坐獄逸囚責監汝州上¶即位召為宗正丞未
行而卒顥與弟頥論學¶汝南周敦頥遂厭科舉之習慨然
<pb:KR6r0013_WYG_019-12b>
有求道之¶志謂孟軻沒而聖學不傳以興起斯文為¶已
任其言曰道之不明異端害之也昔¶之害近而易知今
之害深而難辨昔之惑¶人也乗其迷暗今之惑人也因
其髙明自¶謂窮神知化而不足以開物成務名為無¶不
周遍而其實則外於倫理雖云窮深極¶㣲而不可以入
堯舜之道天下之學者非¶淺陋固滯則必入於此自道
之不明也邪¶誕妖異之說競起塗生民之耳目溺天下¶
於汚濁髙才明智&KR1119;於見聞醉生夣死不¶自覺也是皆
<pb:KR6r0013_WYG_019-13a>
正路之蓁蕪聖門之蔽塞闢¶之可以入道其教人自致
知至于知止誠¶意至于平天下洒掃應對至於窮理盡
性¶循循有序病世之學者捨近而趨逺處下¶而窺髙所
以輕自大而卒無得也　金國¶李屏山居士辨曰¶
程顥論學於周敦頥曰道之不明異端¶害人也古之害
近而易知今之害深而難¶辨昔之惑人也乗其迷暗今
之惑人也<md:KR6r0013_T_019-0671b>¶因其髙明自謂窮神知化而不足以開¶物
成務名為無不周徧而其實乖於倫理¶雖云窮深極㣲
<pb:KR6r0013_WYG_019-13b>
而不可以入堯舜之道天¶下之學者非淺陋固滯則必
入於此悲夫¶諸儒排佛老之言無如此說之深且痛也¶
吾讀周易知異端之不足恠讀莊子知異¶端之皆可喜
讀維摩經知其非異端也讀¶華嚴經始知無異端也周
易曰夫道並行¶而不相悖或出或處或黙或語殊塗而
同¶歸一致而百慮雖有異端何足怪耶莊子¶曰不見天
地之全古之人大體道術為¶天下裂如耳目鼻口之不
相通楂梨橘柚¶之不同味雖不足以用天下可為天下
<pb:KR6r0013_WYG_019-14a>
用¶恢詭譎怪道通為一是異端皆可喜者維¶摩經曰諸
邪見外道皆吾侍者六地菩薩¶乃作魔謗于佛毀於法
不入衆數隨六師¶堕乃可取食然無異端也華嚴經曰
入法¶界品諸善知識阿僧祇數皆於無量刼行¶菩薩道
國王長者居士僧尼婦人童女外¶道鬼神船師醫卜與
粥香者無非法門畧¶見五十三種無厭足王之殘忍婆
湏宻¶女之滛蕩勝熱仙人之刻苦聚沙童子之¶嬉劇大
天之怪異主夜之幽隂皆有大觧¶脫門此法界中無復
<pb:KR6r0013_WYG_019-14b>
有異端事道無古今¶害豈有深淺哉但恐迷暗者未必
迷暗髙¶明者自謂髙明耳嘗試論之三聖人者同¶出於
周如日月星辰之合於扶桑之上如¶江河淮漢之匯於
尾閭之淵非偶然也其¶心則同其迹則異其道則一其
教則三孔<md:KR6r0013_T_019-0671c>¶子㳺方之内其防民也深恐其眩于太髙¶之
説則蕩而無所歸故約之以名教老子¶游方之外其𨗳
世也切恐其昧於至㣲之¶辭則塞而無所入故示之以
真理不無¶有少齟齬者此其徒之所以支離而不合¶也
<pb:KR6r0013_WYG_019-15a>
吾佛之書既東則不如此大包天地而¶有餘細入秋毫
而無間假諸夢語戯此幻¶人五戒十善開人天道於鹿
苑之中四禪¶八定建聲聞乗於鷲峯之下六度萬行種¶
菩薩之因三身四智結如來之果登正覺¶於一刹那間
度有情於阿僧祇刼竪窮三¶界横徧十方轉法輪於彈
指頃出經卷於¶㣲塵中律儀細細八萬四千妙覺重重
單¶&KR0232;十二隂補禮經素王之所未制徑開¶道學𤣥聖之
所難言教之大行誰不受賜¶如游魚之於大海出沒其
<pb:KR6r0013_WYG_019-15b>
中如飛鳥之於¶太虛縱横皆是薫習肌骨如薝蔔香灌
注¶肝膓如甘露漿翰墨文章亦游戯三昧道¶冠儒履皆
菩薩道塲諸君之聰恵辨才亦¶必有所從來特以他生
之事而忘之耳况¶程氏之學出於佛書何用故謗傷哉
又字¶字以誠教人而自出此語將以欺人則愚¶將以自
欺則狂惜哉窮性理之説既至¶於此而胷中猶有此物真
病至於膏肓者¶也夫吁¶
丙寅哲宗煦(神宗第六子初為延安郡王神宗大漸立/為太子嘗羸疾惡臣下仰視者輕¶殺之非)
<pb:KR6r0013_WYG_019-16a>
　(仁君也十歳即位太后髙氏臨朝九年後/歸政二十五歳崩葬永泰陵在位十五年)改年¶元祐¶
　　遼咸雍二十二年<md:KR6r0013_T_019-0672a>¶
無盡張商英以序送羽士&KR0989;拱辰字翊¶之徃㕘廬山照
覺總禪師其文曰成都道¶士&KR0989;翊之來言於予曰吾鄉
羽衣之族世¶相與為婚姻娶妻生子與流俗無異拱辰¶
因觀道藏神仙傳記翻然覺悟當吾血氣¶剛强視&KR0234;聰
明喔咿哇鳴順吾耳青黄赤¶白炫吾目甘脆膏腴爽吾
口馨香馥烈適¶吾鼻滑澤纎柔佚吾體歡忻動蕩感吾
<pb:KR6r0013_WYG_019-16b>
意¶此六冦者乗吾瞀亂晝夜與吾相親而¶未嘗相&KR0474;也
一旦吾之形耗而羸氣耗而¶衰精耗而萎神耗而疲八
風寒暑之所¶薄百邪鬼祟之所欺隂魄欲沉陽魂欲¶飛
則六冦者曽莫吾代而天下之至苦吾¶獨當之房闥之
戀莫如婦血肉之恩莫如¶女拱辰於是悉嚢中之所有
與之而謝¶去紿以他亊出逰百里遂泛涪江下濮¶水歴
縉雲出塗山訪岑公之洞府瞻神女¶之祠觀而逹於渚
宫也將泛九江入廬山¶結茅於錦綉之谷長嘯於香爐
<pb:KR6r0013_WYG_019-17a>
之頂撫陶¶石以遥想挹逺溪以濯足盖吾之術以性¶為
基以命為依始乎有作終乎無為&KR0060;聞¶先生究離㣲之
旨窮心迹之歸奏無絃之¶曲駕鐵牛之機故不逺而來
見先生也當¶試為余言之余曰壯哉子之志乎難行能¶
行難棄能棄吾弗及子矣余適有口疾不¶能答子吾有
方外之侣曰常總居於東林¶必能决子之疑請將吾之
說而徃問焉¶
丁卯詔革大洪山靈峯寺為禪院¶
<pb:KR6r0013_WYG_019-17b>
僧統義天王氏髙麗國文宗仁孝王第<md:KR6r0013_T_019-0672b>¶四子辭榮出家
封祐世僧統元祐初入中¶國問道義天上表乞傳賢首
教勑两街舉¶可授法者以東京覺嚴誠禪師對誠舉錢¶
唐惠因淨源以自代乃勑主客楊傑送至¶惠因受法諸
刹迎餞如行人禮初至京¶師朝畢勑禮部蘇軾舘伴謁
圓照本禪師¶示以宗旨至金山佛印坐納其禮楊傑驚¶
問印曰義天異域僧耳若屈道狥俗諸¶方先失一&KR0215;眼何
以示華夏師法乎朝廷¶聞之以為知體至惠因持華嚴
<pb:KR6r0013_WYG_019-18a>
䟽鈔咨决¶所疑閱歳而畢於是華嚴一宗文義逸而¶復
傳及見天竺慈辨請問天台教觀之道¶後逰佛隴禮智
者塔&KR0654;曰已傳慈辨教觀¶歸國敷揚願賜㝠護又見靈
芝大智為說¶戒法請傳所著文還國及施金書華嚴三¶
譯於惠因(今俗稱/髙麗寺)建閣藏之¶
戊辰杭州晉水法師淨源十一月示寂晉江¶楊氏受華
嚴於五䑓承遷遷嘗注金師子¶章學合論于横海明覃
南還聽楞嚴圎覺¶起信於長水四方宿學推為義龍因
<pb:KR6r0013_WYG_019-18b>
省親¶于泉請主清涼復逰吳住報恩觀音杭守¶沈文通
置賢首院於祥符以延之復主青¶鎮宻印寳閣華亭普
照善住髙麗僧統義¶天杭海問道申弟子禮初華嚴一
宗䟽鈔¶久矣散墜因義天特至咨决逸而復得左¶丞蒲
宗孟撫杭愍其苦志奏以惠因易禪¶為教命公主之義
天還國以金書華嚴三¶譯本一百八十卷以遺師為主
上祝夀(晉嚴¶觀一法師同譯六十卷唐實義難陀譯/八十卷唐烏茶進本澄觀法師譯四十卷)師
乃建大<md:KR6r0013_T_019-0672c>¶閣以奉安之時稱師為中興教主以此寺¶奉金
<pb:KR6r0013_WYG_019-19a>
書經故俗稱髙麗寺塔&KR0213;利于寺西¶北夀七十八先世
泉之晉水人故學者以¶晉水稱之實元祐三年也¶
蔣山賛元禪師字萬宗婺州義烏人&KR0031;¶林傅大士逺孫
也三歳出家七歳為大僧¶性重遲閒静寡言視之如鄙
朴人然於¶傳記無所不窺吐為詞語多絶塵之韻特¶罕
作耳年十五游方至石霜謁慈明坊舂¶破薪泯泯混十
年明移南岳又與俱及¶沒葬骨於石霜植種八年乃去
兄事蔣山¶心公心沒以元繼其席舒王初丁太夫人¶憂
<pb:KR6r0013_WYG_019-19b>
讀經山中與元游如昆仲問祖師意旨¶元不答王益扣
之元曰公般若有障三有¶近道之質一两生來恐純熟
王曰願聞其¶説元曰受氣剛大世縁深以剛大氣遭¶深
世縁必以身任天下之重懐經濟之志¶用舎不能必則
心未平以未平之心持經¶世之志何時能一念萬年哉
又多怒而學¶問尚理於道為所知愚此其三也特視名¶
利如脫髪甘澹泊如頭陀此為近道且當¶以教乗滋茂
之可也王再拜受教自熈寜¶之初王入對遂大用至真
<pb:KR6r0013_WYG_019-20a>
拜貴震天下無¶月無耗元未嘗發視客来無貴賤寒温
外¶無别語即歛目如入定客即去嘗饌僧¶俄報火厨庫
且以潮音堂衆吐飯蒼黄&KR0597;¶窘蟻閙而元啜啖自若髙
視屋梁食畢無¶所問又嘗出郭有狂人入寺手刄一僧
即¶自殺尸相枕左右走報交武於道自白下<md:KR6r0013_T_019-0673a>¶門羣從而
歸元過尸處未嘗視登寢室危¶坐聽事者側立兾元有
以處之而歛目如¶平日於是稍稍隐去卒不問元祐初
曰吾¶欲還東吳促辦嚴¶俄化王哭之慟塔于蔣山
<pb:KR6r0013_WYG_019-20b>
己巳蘇老泉嘗作¶彭州圓覺院記其文曰人之居乎此
也必¶有樂乎此也居斯樂不樂不居也居而不¶樂不樂
而不去為自欺且為欺天盖君¶子恥食其食而無其功
恥服其服而不知¶其事故居而不樂吾有吐食脫服以
逃天¶下之譏而已耳天之畀我以形而使我以¶心馭也
今日欲適秦明日欲適越天下誰¶我禦故居而不樂不
樂而不去是其心且¶不能馭其形而况能以馭他人哉
自唐以¶來天下士大夫爭以排&KR0474;老為言故其徒¶之欲
<pb:KR6r0013_WYG_019-21a>
求知於吾士大夫之間者徃徃自叛¶其師以求容於吾
而吾士大夫又喜其來¶而接之禮靈徹文暢之徒飲酒
食肉以¶自絶於其教嗚呼歸爾父母復爾室家而¶後吾
許爾以叛爾師父子之不歸室家之¶不復而師之叛是
不可以一日立於天下¶傳曰人臣無外交故季布之忠
於楚也雖¶不如蕭韓之先覺而比丁公之貳則為愈¶予
在京師彭州僧保摠来求識予甚勤及¶至蜀聞其自京
師歸布衣蔬食以為其徒¶先凡若干年而所居圓覺院
<pb:KR6r0013_WYG_019-21b>
大治一日為¶予道其先師平潤事與其院之所以得名
者¶請予為記予佳聰之不以叛其師悦予也¶故為之記
曰彭州龍興寺僧平潤講圓覺<md:KR6r0013_T_019-0673b>¶經有竒因以名院院始
弊不葺潤之來始¶得隙地以作堂宇凡更二僧而至於
保聰¶又合其隣之僧屋若干於其院以成是為¶記¶
庚午蘇軾以龍圖閣學士知杭州奏浚西湖¶際山為
岸杭人呼曰蘇公堤紹聖四年移¶謫儋州至元符三年
六月歸自海外居常¶州軾謫黄州日築室東坡號居士
<pb:KR6r0013_WYG_019-22a>
靖國元¶年辛巳七月廿八日卒朝奉郎提舉成都¶玉局
觀嘗作佛印磨衲賛曰長老佛印¶大師了元㳺京師天
子聞其名以髙麗所¶貢磨衲賜之客有見而歎曰嗚呼
善哉未¶嘗有也嘗試與子攝其齊衽循其鈎絡舉¶而振
之則東盡嵎夷西及昩谷南被交趾¶北屬幽都紛在吾
箴孔線蹊之中矣佛印¶听然而&KR0015;曰甚矣子言之陋也
吾以法¶眼視之一一箴孔有無量世界一一世界¶滿中
衆生所有毛孔所衣之衣箴孔線蹊¶悉為世界如是展
<pb:KR6r0013_WYG_019-22b>
轉經八十反吾佛光明¶之所照吾君聖德之所被如以
大海注一¶毛竅如以大地塞一箴孔曽何嵎夷昩谷¶交
趾幽都之足云乎當知此衲非大非¶小非短非長非重
非輕非薄非厚非色非¶空一切世間折膠墮指此衲不
寒爍石¶流金此衲不熱五濁流浪刼火洞然此¶衲不壊
云何以有思惟心生下劣想於¶是蜀人蘇軾聞而賛之
曰匝而藏之見衲¶而不見師衣而不匣見師而不見衲
惟師¶與衲非一非两眇而視之蟣虱龍象<md:KR6r0013_T_019-0673c>¶
<pb:KR6r0013_WYG_019-23a>
法雲圓通法秀禪師秦州隴城人也生¶辛氏母夣僧癯
甚鬚髩盡白託宿曰我麥¶積山僧也覺而娠先是麥積
山有僧亡其¶名日誦法華與應乾寺魯和上善嘗欲從¶
之游方魯老之既去緒語曰他日當尋我¶竹鋪坡前銕
疆嶺下俄有兒生其所魯聞¶之徃觀焉兒為一&KR0015;三歳
願隨魯歸遂冐¶魯氏十九通經為大僧天骨峻㧞軒昻
萬¶僧中凛如畫講大經章分句析機鋒不可¶觸京洛著
聞倚圭峰鈔以詮量衆義然¶恨圭峯學禪唯敬北京元
<pb:KR6r0013_WYG_019-23b>
華嚴然恨元非¶講曰教盡佛意則如元公者不應非教¶
禪非佛意則如圭峯者不應學禪然吾不¶信世尊教外
以法&KR0059;大迦葉乃罷講南游¶謂同學曰吾將窮其窟宂
摟取其種𩔖¶抹殺之以報佛恩乃已耳初至隨州護國¶
讀浄果禪師碑曰僧問報慈如何是佛性¶慈曰誰無又
問浄果果曰誰有其僧因¶有悟秀大笑曰豈佛性敢有
無之矧又曰¶因以有悟哉其氣拂膺去至無為銕佛謁¶
懐禪師懐貎寒危坐涕垂沾裳秀易之¶懐收涕問座主
<pb:KR6r0013_WYG_019-24a>
講何經秀曰華嚴又問¶此經以何為宗曰以心為宗又
問心以何¶為宗秀不能對懐曰毫&KR0117;有差天地懸隔¶秀
退自失悚然乃敬服願留日夕受法久¶之乃證懐移池
入吳皆從之初出世淮¶之四面杖笠之外包具而已以
至棲賢蔣¶山長蘆衆千人有全&KR0923;長老至登座衆¶因哂
之無出問者於是秀出拜趨問如<md:KR6r0013_T_019-0674a>¶何是法秀自己全&KR0923;
笑曰秀銕面乃不識¶自己乎秀曰當局者迷一衆服其
荷法心¶也兾國大長公主建法雲寺成有詔秀為¶開山
<pb:KR6r0013_WYG_019-24b>
第一祖開堂日神宗遣中使降香并¶磨衲仍傳聖語表
朕親至之禮皇弟荆王¶致敬座下士大夫日夕問道時
司馬光¶方登庸以吾法太盛方經營之秀曰相¶公聰明
人𩔖英傑非因佛法不能爾遽忘¶願力乎温公意少懈
元祐五年八月卧疾¶詔醫官視之醫請候脉秀仰視曰
汝何為¶者也吾有疾當死耳求治之是以生為可¶戀也
平生生死夢三者無所捒擇揮去之¶呼侍者更衣安坐
説偈而化閲世六十四¶坐夏四十五¶
<pb:KR6r0013_WYG_019-25a>
江州東林常總禪師生劒州尤溪施氏¶母夣男子頎然
色如金握白芙蓉三柄以¶授之但一柄得餘委地覺而
娠後誕三¶子伯仲皆不育總其季也年十一依寳雲¶寺
文兆法師出家又八年落髪&KR0855;建州大¶中寺契恩律師
受具初至吉州禾山禪智¶材公材有人望延之不留聞
南禪師之道¶依歸宗久之無所得而去歸宗火南遷石¶
門南塔又徃從之及南公自石門遷黄蘖¶積翠以至黄
龍總皆在焉二十年之間凡¶七徃返南佳其勤勞稱於
<pb:KR6r0013_WYG_019-25b>
衆總自負宻記¶决志大掖濟北之宗洪州太守榮公修
撰¶請住泐潭或謂馬祖再來也道俗争先願¶見元豐三
年詔革江州東林律居為禪觀¶文殿學士王公韶出南
昌欲延寳覺心公<md:KR6r0013_T_019-0674b>¶心舉總自代總知宵遁去千餘里檄
諸¶郡期必得之得於新淦殊山窮谷中遂應¶命其徒相
謂曰逺公嘗有記曰吾滅七百¶年後有&KR0079;身大士革吾
道塲今符其語¶矣總之名聞天子有詔住相國智海禪
院¶總固稱山野老病不能奉詔然州郡敦遣¶急於星火
<pb:KR6r0013_WYG_019-26a>
其徒又相語曰聰明泉適自涸¶矣凡两月而得旨如所
乞就賜紫伽&KR0058;号¶廣惠其徒又相語曰聰明泉復湧沸
矣元¶祐三年徐國王奏號照覺禪師總於衲子¶有大縁
槌拂之下衆盈七百樷席之盛近¶世所未有也六年八
月示疾九月二十五¶日浴罷安坐而化十月八日全身
葬于鴈¶門塔之東世夀六十七坐四十九夏¶
荆門玉泉皓長老塔銘無盡居士譔¶畧云師姓王眉州
丹稜縣坼頭鎮人天¶聖元年依大力院出家法名承皓
<pb:KR6r0013_WYG_019-26b>
明道¶二年普度為僧景祐元年受戒慶歴二年¶遊方至
復州見北塔思席禪師發明心要¶得逰戱如風大自在
三昩製赤犢鼻書歴¶代祖師名而服之曰惟有文殊普
賢猶較¶些子且書於帶上自是諸方以皓布裩呼¶之惠
南居黄龍設三關語以接物罕有¶契其機者師教一僧
徃南曰我手何似佛¶手荅曰不相似南曰我脚何似驢
脚答¶曰不較多南笑曰此非汝語誰教汝來¶僧以實告
南曰我從來疑這漢熈寜間至¶襄陽為谷𨼆首座有蜀
<pb:KR6r0013_WYG_019-27a>
僧依止師席師憐¶其年少有志稍誘掖之僧亦効師製
犢<md:KR6r0013_T_019-0674c>¶鼻浣而曝之師見之曰我裩何故在此僧¶曰某甲裩
也師曰具何道理敢爾僧禮拜¶曰毎蒙許與切所欣慕
師曰此豈戱論¶與汝半年當吐血死後半年其僧嘔血
死¶於鹿門山聞者異之元豐二年四月予奉¶使京西南
路聞師之名致而見之問師法¶嗣何人師曰北塔問北
塔有何言句師¶曰為伊不肯與人説遂請師住郢州大
陽¶谷隱大喜曰我山中首座出世盛集緇¶素請師升座
<pb:KR6r0013_WYG_019-27b>
以為歆豔師曰承皓住谷¶隐十年不曽飲谷隠一滴水
嚼谷隐一粒¶米汝若不㑹來大陽與汝説携拄杖下¶座
不顧而去居數月知荆南李公審言轉¶運使孫公景脩
同請住當陽玉泉景德禪¶院師機鋒孤峭學者不能湊
泊人闕首¶座維那曰某人某人曽於某處立僧為¶禪衆
所歸宜依諸方例請充師叱曰杜¶杜又曰孟八郎孟八
郎一日師從厨前¶過見造晚麺問曰有客過耶對曰衆
僧¶造藥石師呼知事稱之曰吾昔叅禪為人¶汲水舂米
<pb:KR6r0013_WYG_019-28a>
今見成米麺蒸炊造作與供諸¶佛菩薩羅漢無異飽喫
了並不留心叅學¶百般想念五味馨香假作驢腸膳生
羊骨¶鱉臛餵飼八萬四千户蟲開眼随境攝¶合眼隨夣
轉不知主禄判官掠剰大王隨¶從汝抄劄消鑿禄料簿
教汝受苦有日在¶於是徒衆不堪寂寥譛之於縣令曰
長老¶不能安衆惟上來下去㸃撿寒碎縣令¶召師至縣
責之曰大善知識不在方丈内<md:KR6r0013_T_019-0675a>¶端坐两廊下山門來去
得許多師曰大通¶智勝佛十刼坐道塲佛法不現前不
<pb:KR6r0013_WYG_019-28b>
得¶成佛道長官以坐是佛耶坐殺佛去也長¶官茫然益
敬禮之狗子在室中僧入請益¶師叱一聲狗出去師云
狗子却㑹汝却不¶㑹玉泉冬市四逺雲集師於廊下畫
一圓¶相顧視大衆曰賤賣賤賣良久畫破曰¶自家
買自家買冬至上堂曰晷運推移布¶裩□赤莫笑
不洗無來換替王大觀知¶荆南問如何是¶佛師曰
截斷脚跟又問如何是法師曰¶掀了腦盖師有頂
相自賛曰粥稀後坐¶床窄先卧耳瞶愛聲髙眼昏
<pb:KR6r0013_WYG_019-29a>
宜字大其¶應機答話隱顯不測大致若此玉泉寺宇¶廣
大弊漏前後主者以營葺為艱師曰吾¶與山有縁與僧
無縁修今世寺待後世僧¶耳悉壊法堂方丈寢堂鐘樓
慈氏閣關廟¶而鼎新之皆求予記其本末師住山無筆¶
硯文字箱篋無兼衣囊錢元祐六年遣人¶至江西口白
曰老病且死得百丈肅為¶代可矣余以喻肅肅不願徃
十二月二十¶八日示寂臨行門人迫以作頌師&KR0015;曰吾¶
年八十一病死舁尸出児郎齊著力一¶年三百六十日
<pb:KR6r0013_WYG_019-29b>
師滅時地三震㑹余移漕¶淮西召還諫省謫官金陵不
復詳師後事¶今年十月&KR0013;恩知洪州途次太平有徳鴻¶
者來謁泣言師之死鴻適歸閩中自閩聞¶訃奔&KR0855;玉泉
師已𦵏于斗山下鴻營塔于¶始就緒念先師神交道契
莫如公者故<md:KR6r0013_T_019-0675b>¶間關數千里&KR0855;公求文銘師之塔予哀¶鴻
不忘其師乃追掇緒餘而銘之曰(文多/不録)¶¶
法師元浄字無象徐氏杭州於潜人¶客有過其舎者曰
嘉氣上騰當生竒男既¶生左肩&KR0079;起如袈裟絛八十一
<pb:KR6r0013_WYG_019-30a>
日乃沒伯¶祖異之曰宿世沙門必使事佛八十一者¶殆
其算歟及師之終果符其數十歳出¶家毎見講座輒曰
願登此說法度人十二¶就學於慈雲不數年而齒髙弟
後聞明智¶講止觀方便五縁曰浄名所謂一食施一¶切
供養諸佛及諸賢聖然後可食此一方¶便也師悟曰今
乃知色香味觸本具第一¶義諦因泣下如雨自是遇物
無非法界代¶講十五年杭守吕臻請住大悲閣嚴設戒¶
律其徒畏愛臻為請錫紫衣辨才之號七¶年翰林沈遘
<pb:KR6r0013_WYG_019-30b>
撫杭(仁宗/嘉祐)謂上竺本觀音道塲¶以音聲為佛事者非禪
那居乃請師居之¶(此年始革/禪為教)鑿山増室廣聚學徒教庠
之盛冠¶於二浙神宗熈寜三年杭守祖無擇坐獄¶于檇
李(檇音醉地/名今嘉興)師以鑄鐘例&KR0013;追辨幸得¶釋寓止真如蘭
若擬金鎞設問答述圓事¶理説發明祖意之妙元豐元
年有利山門¶施資之厚者倚權以奪之衆亦随散逾年¶
其人以敗聞朝廷復畀師衆復集(清獻趙公與師為¶世/外友為之賛曰師去)
(天竺山空鬼哭天竺師歸道塲重輝東坡寄詩曰道人/出山去山色如死灰白¶雲不觧笑青松有餘哀忽聞道)
<pb:KR6r0013_WYG_019-31a>
(人歸鳥語山/容開云云)三年復謝去居南¶山之龍井士庻争為築
室遂成伽藍六年¶太守鄧伯温請居南屏明年復歸龍
井時¶靈山虛席師以慈雲師祖道塲俯就衆請<md:KR6r0013_T_019-0675c>¶及月餘
定中見金甲神跪前曰師於此無¶縁不宜久住既受㝠
告遂還龍井元祐四¶年蘇軾治杭問師曰此山如師道
行者幾¶人曰沙門多宻行非可盡識將示寂乃¶入方圓
庵(秦觀記/米芾書)宴坐謝賔客止言語飲食¶招參寥告之曰(道/濳)
(師/也)吾浄業將成若七日¶無障吾願遂也七日出偈告衆
<pb:KR6r0013_WYG_019-31b>
即右脇而¶化當元祐六年九月晦日也塔成東坡命¶子
由為之銘¶
癸酉浄因道臻禪師字伯祥福州古田戴¶氏子也㓜不
茹葷十四去上生院行頭陀¶行又六年為大僧閱大小
經論置不讀曰¶此方便説耳即持一鉢走江淮所㕘知
識¶甚多而得旨决於浮山逺公江州承天虛¶席致臻非
所欲而㳺丹陽寓止因聖一日¶行江上覔舟黙計曰當
随所徃信吾縁也¶問舟師曰載我舡尾可乎舟師笑曰
<pb:KR6r0013_WYG_019-32a>
師¶欲何之我入汴舡也臻曰吾行游京師¶因載之而北
謁淨因大覺璉公璉公使首¶衆僧於座下及璉歸吳衆
請以臻嗣焉開¶法之日英宗遣中使降香賜紫方&KR0129;徽
號¶京師四方都㑹有萬好惡貴人逹官日¶填臻門一日
之慈聖上仙神宗召至慶夀宫¶賜對甚喜設髙廣座恣
人問答左右上下¶咸歎希有歡動宫殿賜與甚厚神宗
悼¶佛法之㣲憫名相之弊始即相國為惠林¶智海二刹
其命立僧必自臻擇之宿老皆¶從風而靡神宗上仙被
<pb:KR6r0013_WYG_019-32b>
詔至福寜殿説法¶詔道臻素有徳行可賜號淨照禪師
元祐<md:KR6r0013_T_019-0676a>¶八年八月十七日前語門人淨圎曰吾更¶三日行
矣及期沐浴更衣説偈已跏趺而¶寂閱世八十坐六十
有一夏臻性慈靖退¶似不能言者居都城西隅衲子四
十餘軰¶頽然不出户三十年如一日奉身甚約一¶布裙
二十年不易用五幅纔掩脛不多為¶樷褶曰徒費耳無
所嗜好乃能雪方丈之¶西壁請文與可掃墨竹謂人曰
吾使游人¶見之心目清涼此君盖替我説法也嘗於¶慶
<pb:KR6r0013_WYG_019-33a>
夀宫說法僧問慈聖仙㳺定歸何所臻¶曰水流元在海
月落不離天上恱以為¶能加敬焉(黄魯直題其像曰老/虎無齒卧龍不吟千)
(林月黒六合雲隂逺山作眉紅杏腮¶嫁與春風/不用媒老婆三五少年日也觧東塗西抹來)¶
甲戌改紹聖¶
乙亥　　遼改夀昌(主洪基加號聖文神武全功/大畧聰仁孝惠天祐皇帝)¶
智海真如慕喆禪師出於臨川聞氏聞族¶寒喆又㓜孤
去依建昌永安圓覺律師為¶童子試所習得度具戒為
人剛簡有髙識¶以荷法為志律身甚嚴翠岩真禪師游
<pb:KR6r0013_WYG_019-33b>
方¶時喆能識之真好暴所長以盖人號真㸃¶胸所至犯
衆怒非笑之喆與之周旋二十¶年雖羣居不敢失禮真
两住刹喆隂相¶之成法席有來學者且令見喆侍者謂
人¶曰三十年後喆其大作佛事真沒塔於西¶山心䘮三
年乃去依黄蘖游湘中一鉢雲¶行鳥飛去留為樷林重
輕謝師直守潭州¶聞其風而恱之不可致㞧岳麓席虚
盡禮¶迎以為出世累月而後就俄遷大溈衆二¶千指無
所約束人人自律唯粥罷受門弟<md:KR6r0013_T_019-0676b>¶子問道謂之入室齋
<pb:KR6r0013_WYG_019-34a>
罷必㑹大衆茶諸方¶纔月一再而喆講之無虚日放㕘
罷喆自¶役作使令者在側如路人晨香夕燈十有¶四年
夜禮拜持茅視殿廡燈火倦則以帔¶蒙首假寐三聖堂
初猶浴盡老不浴者十¶餘年紹聖元年有詔住大相國
寺智海禪¶院亰師士大夫想見風裁樷林以喆靜退¶畏
閙不敢必其來喆受詔欣然俱數衲子¶至觧包之日傾
都來觀至謂一佛出世¶院窄而僧日増無以容則相枕
地卧有請¶限之者喆曰僧佛祖所自出厭僧厭佛祖¶也
<pb:KR6r0013_WYG_019-34b>
安有名為傳法而厭佛祖乎安得不祥¶之語哉凡騐學
者舉趙州洗鉢話上人¶如何㑹僧擬對喆以手托之曰
歇去自¶始至終未嘗換機明年十月初八無疾而¶化¶
是年雲居元祐禪師卒王氏信之上¶饒人年十三師事
愽山承天沙門齊晟二¶十四得度具戒時南禪師在黄
蘗徃依之¶十餘年智辨自將氣出流軰衆以是悦之¶少
然祐不䘏也南歿去游湘中廬於衡岳¶馬祖故基衲子
追隨聲重荆楚間謝師直¶守潭州欲禪道林之律居盡
<pb:KR6r0013_WYG_019-35a>
禮致祐為第¶一世祐欣然肯來道林蜂房蟻穴聞見層¶
出像設之多冠於湘西祐夷廓之為虗¶堂為禪室以㑹
四海之學者役夫不敢壊¶像設祐自鋤棄諸江曰昔本
不成今安得¶壊吾法尚無凡情存聖解乎六年而殿¶閣
崇成棄之去㳺廬山南康太守陸公時<md:KR6r0013_T_019-0676c>¶請住玉澗寺徐
王聞其名奏賜紫&KR0129;祐¶作偈辭之曰為僧六十&KR0066;先華
無𥙷空門¶號出家願乞封囬禮部牒免辜盧老納袈¶裟
人問其故祐曰人主之恩而王者之施¶非敢辭以近名
<pb:KR6r0013_WYG_019-35b>
也但以法未等耳王安上¶者舒王之弟問法於祐以雲
居延之祐¶曰為擕此骨歸葬峯頂耳登輿而去疾諸¶方
死必塔者祐曰山川有限僧死無窮它¶日塔將無所容
於是於開山宏覺塔之東¶作卯塔曰凡住持者非生身
不壊火浴雨¶舎利者皆以骨石填于此其西又作卯塔¶
曰凡僧化皆以骨石填於此謂之三塔¶紹聖二年七月
七日夜集衆說偈而化世¶夀六十有六坐四十有二夏¶
戊寅改元符　　西夏改永安¶
<pb:KR6r0013_WYG_019-36a>
雲居佛印了元禪師字覺老生饒州浮梁¶林氏世業儒
父祖皆不仕元生二歳琅琅¶誦論語諸家詩五歳誦三
千首既長從師¶授五經畧通大義因讀首楞嚴經于竹
林¶寺愛之盡捐舊學白父母求出家度生死¶禮寳積寺
沙門日用試法華受具游廬山¶謁開先暹道者暹自負
其號海上横行俯¶視後進元與問答㨗給乃稱賞時年
十¶九又謁圓通訥公訥曰骨格已似雪竇後¶來之俊也
時書記懐璉方應詔以元繼其¶職江州承天虛席又以
<pb:KR6r0013_WYG_019-36b>
元當選郡将而少¶之訥曰元齒少而德壯雖萬耆衲不
可折¶也於是為開先之嗣時二十八矣自承¶天遷淮之
斗方廬山之開先歸宗潤之金<md:KR6r0013_T_019-0677a>¶山焦山江西之大仰又
住雲居凡四十年¶間徳化緇素縉紳之賢者多與之游
東坡¶謫黄州廬山對岸元居歸宗詶酢妙句與¶烟雲争
麗及其在金山東坡釋還東吳次¶丹陽以書抵元曰不
必出山當學趙州上¶等接人元得書徑來坡迎笑問之
元以¶偈答曰趙州昔日少謙光不出山門見趙¶王争似
<pb:KR6r0013_WYG_019-37a>
金山無量相大千都是一禪床坡¶抵掌稱善又嘗謂衆
曰昔雲門説法如雲¶雨絶不喜人記録其語見必罵逐
曰汝口¶不用返記吾語異時裨販我去今室中對¶機録
皆香林明教以紙為衣隨所聞即書¶之後世學者漁獵
文字語言正如吹網欲¶滿非愚即狂時江浙樷林尚以
文字為禪¶之謂請益故元以是風之髙麗僧統義天¶航
海至明州傳云棄王位出家上䟽乞遍¶歴樷林問法受
道有詔朝奉郎楊傑次公¶舘伴所經吴中諸刹皆餞如
<pb:KR6r0013_WYG_019-37b>
王臣禮至金¶山元床坐納其大展次公驚問故元曰¶義
天亦異國僧耳僧至樷林規䋲如是不¶可易也衆姓出
家同名&KR0474;子自非買崔盧¶門閥相髙安問貴種次公曰
卑之少狥¶時宜求異諸方亦豈覺老心哉元曰不¶然屈
道随俗諸方先失一&KR0215;眼何以示華¶夏師法乎朝廷聞
之以元為知大體李¶公伯時為元冩照元曰必為我作
笑狀自¶為賛曰李公天上石麒麟傳得雲居道者¶真不
為拈花明大事等閒開口笑何人泥¶牛&KR1277;向風前齅枯
<pb:KR6r0013_WYG_019-38a>
木無端雪裏春對現堂<md:KR6r0013_T_019-0677b>¶堂俱不識太平時代自由身元
符元年正¶月初四日&KR0234;客語有㑹其心者軒渠一笑¶而
化其令畫笑狀非茍然也世夀六十七¶坐五十有二夏¶
圎照禅師諱宗本生於管氏常州無¶錫人也體貌豐碩
言無枝葉十九師事蘇¶州承天永安道昇禅師昇道價
重樷林歸¶之者如雲本弊衣垢面操井臼典炊㸑以¶供
給之夜則入室叅昇曰頭陀荷衆良¶苦亦疲勞乎對曰
若捨一法不名滿足¶菩提實欲此生身證其敢言勞昇
<pb:KR6r0013_WYG_019-38b>
隂竒之¶又十年剃髪受具服勤三年乃辭昇逰方¶遍叅
至池陽景德謁義懐禪師言下契悟¶衆未有知者嘗為
侍者而喜寢鼻息&KR0732;&KR0732;¶聞者厭之言於懐懐笑曰此子
吾家精進¶幢也汝輩他日當依頼之無多談衆乃¶驚懐
退居吳江夀聖部使者李公復圭過¶懐夜話曰瑞光虛
席願得有道衲子主之¶懐指本曰無逾此道人者耳既
至寺集衆¶撃鼓皷輙墮圓轉震響衆驚却有僧出¶呼曰
此和尚法雷振地之祥也俄失僧所¶在自是法席日盛
<pb:KR6r0013_WYG_019-39a>
武林守陳公襄以承天¶興教二刹命師擇居蘇人留之
益甚又以¶浄慈堅請移文喻道俗曰借師三年為¶此邦
植福不敢久占本嘖嘖曰誰不欲¶作福衆識其意聽赴
之元豐五年神宗皇¶帝闢相國寺六十四院為八禪二
律六中¶貴梁從政董其事驛召師主惠林既至上¶遣使
問勞三日傳㫖就寺之門為士民演<md:KR6r0013_T_019-0677c>¶法翌日召對延和
殿問道賜坐即盤足跏¶趺賜茶至舉盞長吸又蕩撼之
上問受業¶何寺對曰承天永安上悦其真喻以方興¶禪
<pb:KR6r0013_WYG_019-39b>
宗宜善開𨗳之旨既退上目送之謂左¶右曰真福惠僧
也後帝登遐召入福寜殿¶説法以師嘗為先帝所禮敬
見之不勝哀¶悼以老乞歸林下勑任便雲游所至不得¶
抑令住持升座辭衆曰本是無家客那堪¶任便游順風
如櫓棹舡子下揚州既出¶都城王公貴人送者車騎相
屬師臨别誨¶之曰歳月不可把玩老病不與人期唯勤¶
修勿怠是真相為聞者莫不感涕其真慈¶善𨗳若此髙
麗僧統義天以王子奉國命¶使于我朝聞師道譽請以
<pb:KR6r0013_WYG_019-40a>
弟子禮見師問¶其所得以華嚴經對師曰華嚴經三身
佛¶報身說耶化身説耶法身說耶義天曰¶法身説本曰
法身遍周沙界當時聽衆何¶處蹲立義天茫然自失欽
服益加法道至¶本大盛老居靈岩閉門頽然而四方從
者¶相望於道不釋也元符二年十二月甲子¶將入滅沐
浴而卧門弟子環擁請曰和尚¶道遍天下今日不可無
偈幸强起安坐本¶熟視曰痴子我尋常尚懶作偈今日
特地¶圖箇甚麽尋常要卧便卧不可今日特地¶坐也索
<pb:KR6r0013_WYG_019-40b>
筆大書五字曰後事付守榮擲筆¶憨卧若熟睡然撼之
已去矣門人塔全身¶於山中閱世八十坐五十二夏¶
庚辰黄龍寳覺禪師入寂出於鄔氏諱祖¶心南雄始興
人也少為書生有聲年十<md:KR6r0013_T_019-0678a>¶九而目肓父母信以出家輙
復見物乃徃¶依龍山寺沙門惠全明年試經業而公獨¶
獻詩得奏名剃髪繼住受業院不奉戒律¶且逢横逆於
是棄之入樷林謁雲峯悦公¶留三年難其孤硬告恱將
去悦曰必徃¶依黄蘗南公公至黄蘗四年知有而機不¶
<pb:KR6r0013_WYG_019-41a>
發又辭而上雲峯㑹悦謝世因就止石¶霜無所㕘决試
閱傳燈至僧問多福曰如¶何是多福一樷竹福曰一莖
两莖斜三莖¶四莖曲此時頓覺親見二師徑歸黄蘖方¶
展坐具南公曰子入吾室矣公亦踴躍自¶喜即應曰大
事本來如是和尚何用教人¶看語下語百計捜尋南公
曰若不令汝如¶此究尋到無用心處自見自肯吾即埋
沒¶汝也公從容游泳陸沉衆中時時徃决雲¶門語句南
公曰知是般事便休汝用許多¶工夫作麽公曰不然但
<pb:KR6r0013_WYG_019-41b>
有纎疑在不到無¶學安能七縱八横天廽地轉哉南公
肯之¶後使分座令接納來學南遷黄龍而化以¶公繼其
席凡十有二年然性真率不樂從¶事於務五求辭去乃
得謝事閒居而學者¶益親謝景温師直守潭州虛大溈
以致公¶三辭不徃又囑江西轉運判官彭汝礪器¶資請
所以不赴長沙之意公曰願見謝公¶不願領大溈也馬
祖百大以前無住持事¶道人相尋於空閒寂寞之濵而
已其後雖¶有住持王臣尊禮為天人師今則不然掛¶名
<pb:KR6r0013_WYG_019-42a>
官府如有户籍之民直遣伍伯追呼之¶耳此豈可復為
也師直聞之不敢以院<md:KR6r0013_T_019-0678b>¶事屈願一見之公至長沙師直
願受法¶訓公為舉其綱其言光顯廣大如青天白¶日易
識其畧曰三乗十二分教還同説食¶示人食味既因他
説其食要在自己親嘗¶既自親嘗便能了知其味是甘
是辛是醎¶是淡逹磨西來直指人心見性成佛亦復¶如
是真性既因文字而顯要在自己親見¶若能親見便能
了知目前是真是妄是生¶是死既能了知真妄生死返
<pb:KR6r0013_WYG_019-42b>
觀一切語言¶文字皆是表顯之説都無實義如今不¶了
病在甚處病在見聞覺知為不如實知¶真際所&KR0855;認此
見聞覺知為自所見殊不¶知此見聞覺知皆因前塵而
有分别若¶無前塵境界即此見聞覺知還同龜毛兔¶角
並無所歸師直聞所未聞公以生長極¶南少以宏法棲
息山林方太平時代欲觀¶光京師以餞餘年乃至京師
駙馬都尉王¶詵晉卿盡禮迎之庵於國門之外久之南¶
還再游廬山嘗有偈曰不住唐朝寺閒¶為宋地僧生涯
<pb:KR6r0013_WYG_019-43a>
三事衲故舊一枝藤乞食¶隨縁去逢山任意登相逢莫
相&KR0015;不是嶺¶南能可想公之標致也臈既髙益移庵深¶
入棧絶學者又二十餘年以元符三年十¶一月十六日
中夜而歿閲世七十有六坐¶夏五十有五¶
辛巳徽宗佶立(神宗第十三子初封端王太后向氏召/宰執議立端王丞相章惇¶曰端王浪子)
　(耳曾布長望見王在簾下叱曰聽太后處分王出章/惇惶恐失措遂即位荒滛奢佚蔑直尚¶浮又寵道士)
　(林靈素失道北遷降為天水郡王夀/五十五在位二十五年終於五國城)改建<md:KR6r0013_T_019-0678c>¶中靖國¶
　　遼天祚立諱延禧(道宗孫秦王元吉之子滛縱失/道荒於畋獵女真有禽曰海東)¶
<pb:KR6r0013_WYG_019-43b>
　　　(青玉爪善捕天鵞一飛千里嵗命其國人窮取/以獻人怨遂叛政和中童貫與遼叛人馬植謀)
　　　(約女真攻遼¶天祚逃于夾山擒之削封/海濵王送長白山東築城居之遂亡)¶
　　女真太祖阿固達(後改名旻世祖和哩布之次/子世為部長是年舉兵立國)¶
禪門續燈録成乃東京法雲佛國禪師¶惟白集是年八
月十五日上進帝為製序¶白靖江人嗣圓通秀公其文
曰昔&KR0474;迦如¶來之出世也受然燈之記生浄飯王家分¶
手指乎天地而其機也已露游門觀於老¶死而幻縁也
頓寂及乎唱道鷄園騰芳鷲¶嶺無邉刹境遂現於一毫
<pb:KR6r0013_WYG_019-44a>
之端大千經¶卷畢出於㣲塵之表西&KR0013;竺土東流震旦¶
編葉而書則一時聖法雖傳於慶喜拈花¶而笑則正法
眼藏獨付於飲光自逹磨西¶來實為初祖其傳二三四
七而至於曺溪¶於是&KR0031;林之道逾光一滴之流寖廣自
南¶嶽青原而下分為五宗各擅門風應機酬¶對雖建立
不同而㑹歸則一莫不箭鋒相¶拄鞭影齊施接物利生
啓悟多矣源𣲖廣¶迤枝葉扶疎而雲門臨濟二宗遂獨
盛於¶天下朕膺天寳命紹國大統恭惟藝祖闢¶度門於
<pb:KR6r0013_WYG_019-44b>
緜㝢太宗闡祕義於敷天章聖傳¶燈於景德永昭廣燈
於天聖皆宏暢真風¶恊助神化以成無為之治者也於
皇神考¶尤嚮空宗元豐三年詔於大相國寺剏二¶禪闢
惠林於東序建智海於西廡壬戌¶之歳以越國大長公
主及集慶軍節度觀察<md:KR6r0013_T_019-0679a>¶留後駙馬都尉張敦禮之請復
建法雲禪¶寺於國之南於是祖席光輝樷林鼎盛天¶下
襲方&KR0129;慕禪悦者雲集於上都矣今敦¶禮以其寺住持
僧佛國禪師惟白探㝡上¶乗了苐一義屢入中禁三登
<pb:KR6r0013_WYG_019-45a>
髙座宣揚¶妙旨良愜至懐昔能仁説法華經放眉間¶白
毫相光照東方萬八千世界而彌勒發¶問文殊决疑以
謂日月燈明佛本光瑞如¶此持是經者妙光法師得其
證者普明如¶來今續知之名盖燈燈相續光光相入¶義
有在於是矣意圓澄覺海本含裹於十¶方生滅空漚遂
沉淪於三有因明立所¶由塵發知識妄相仍轉入諸趣
良可悲也¶若囬光内照發真歸元則是録也直指性¶宗
單傳心印可得於眉睫可薦於言前舉¶手而擎妙喜世
<pb:KR6r0013_WYG_019-45b>
界弹指而現莊嚴樓閣神¶通妙用真不可思議者也嘉
於有衆締此¶勝縁俱離迷津偕之覺路斯朕之志已建¶
中靖國元年八月十五日賜叙¶
壬午改年崇寜　(鑄崇寜當三錢改詔天下軍州/創崇寜寺  又  天寜替先號)¶
甲申是歳蘄州五祖山法演禪師示寂錦¶州巴西鄧氏
少落髪受具逰成都講席習¶百法唯識窺其奥置之曰
膠柱安能鼓瑟¶乎即日逰方所至無足當其意者抵浮¶
山謁逺録公久之無所發明逺曰吾老矣¶白雲端爐鞴
<pb:KR6r0013_WYG_019-46a>
不可失也演唯諾徑造白雲¶端曰川䖃苴汝來也演拜
而就列一日舉¶僧問南泉摩尼珠語以問端端叱之演
領¶悟流汗&KR0013;體乃獻投機頌云山前一片<md:KR6r0013_T_019-0679b>¶閒田地义手
叮嚀問祖翁幾度賣來還自¶買為憐松竹引清風端頷
之曰栗棘篷禪¶屬子矣演嘗掌磨有僧視磨急轉指以
問¶演此神通耶法爾耶演褰衣旋磨一匝師¶嘗示衆云
古人道如鏡鑄像像成後鏡在¶什麽處衆下語不契師
作街坊自外來¶端舉似演演前問訊曰也不争多端笑¶
<pb:KR6r0013_WYG_019-46b>
曰湏是道者始得初住西面遷白雲上堂¶云汝等諸人
見老和上鼓動唇舌竪起拂¶子便作勝解及乎山禽聚
集牛動尾巴¶却將作等閒殊不知簷聲不斷前旬雨電¶
影還連後夜雷又云悟了同未悟歸家尋¶舊路一字是
一字一句是一句自小不脱¶空兩歳學移歩湛水生蓮
花一年生一度¶又云賤賣檐板漢貼秤麻三斤百千年
滯¶貨何處著渾身張丞相謂其應機接物孤¶峭徑直不
犯刋削其知言耶應世四十餘¶年晚住太平移東山崇
<pb:KR6r0013_WYG_019-47a>
寜三年六月二十¶五日上堂辭衆時山門有土木之工
演¶躬自督役誡曰汝等好作息吾不復來¶矣歸方丈净
髪澡浴旦日吉祥而逝¶
乙酉　金國移瑞像佛牙入内殿供養¶
丙戌　　(金詔釋氏有瀆神踰分者除削之/是年正月彗出西方其長亘天)¶
丁亥大觀　慈感寺(呉興郡民邵宗益剖蚌得羅漢像/歸於本寺後至建炎間憲¶使楊應)
　　　　　　(誠傳玩躍入于溪漁/人再獲建閣以藏之)¶
己丑東都法雲大通禪師善本示寂生董¶氏漢仲舒之
<pb:KR6r0013_WYG_019-47b>
後也其先家太康仲舒村太¶父琪父温皆官於潁遂為
潁人初母無子¶禱于佛前誓曰得子必以事佛即蔬食
乃<md:KR6r0013_T_019-0679c>¶娠生而骨相秀異方晬而孤母育於叔祖¶玠之家既
長博學操履清修母亡哀毁過¶禮無仕宦意辟榖學道
𨼆於筆工然氣剛¶不屈沈黙白眼公卿嘉祐八年與弟
善思¶俱至京籍名顯聖地藏院試所習為大僧¶其師圎
成律師惠楫者謂人曰本它日當¶有海内名乃生我法
中乎使聽習毘尼隨¶喜雜華夜夣見童子如世所畫善
<pb:KR6r0013_WYG_019-48a>
財合掌¶𨗳而南既覺曰諸佛菩薩加&KR0013;我矣其¶欲我南
詢諸友乎時圎照道振呉中本逕¶造姑胥謁瑞光圎照
坐定特顧之本黙契¶宗旨服勤五年盡得其整頓提撕
之綱研¶練差别之智縱横舒卷度越前規一時輩¶流無
出其右圓照倚之以大其家以季父¶事圓通秀公秀住
廬山棲賢出入卧内如¶寂子之於東寺焉出世婺之&KR0031;
林遷杭之¶浄慈繼圓照之後食堂千餘口仰給於檀¶施
供養莊嚴之盛游者疑在諸天時號¶大小本也哲宗聞
<pb:KR6r0013_WYG_019-48b>
其名詔住上都法雲賜¶號大通又繼圎通之後玉立孤
峻儼臨清¶衆如萬山環天柱譲其髙寒然精粗與衆¶共
未嘗以言狥物以色假人王公貴人施¶日填門住八年
請於朝願歸老於西湖之¶上詔可遂柬還庵龍山崇德
杜門却掃與¶世相忘又十年天下願見而不可得臨衆¶
三十年未嘗笑及閒居時抵掌笑或問其¶故曰不莊敬
何以率衆吾昔為樷林故强¶行之非性實然也所至見
畫佛菩薩行立¶之像不敢坐伊蒲塞饌以魚胾名者不<md:KR6r0013_T_019-0680a>¶
<pb:KR6r0013_WYG_019-49a>
食其真誠敬事防心離過𩔖如此大觀三¶年十二月甲
子屈三指謂左右曰止有三¶日已而果沒有異禽翔鳴
于庭而去塔¶全身于上方閲世七十有五坐四十有五¶
夏¶
庚寅(五月停給僧尼度牒三年商六月以張商英入/相時久旱是夕大雨上書  霖二大字以賜之)¶
辛卯改政和(四月張商英罷相/  詔毁京師&KR0075;祠)¶
　　遼改天慶¶
壬辰是年蔡京進太師楚國公京喜食鶉¶預籠畜而烹
<pb:KR6r0013_WYG_019-49b>
之嘗夣鶉數千訴于前其一¶致詞曰食君廩中粟充君
箸下肉一羮數¶百命生死猶轉轂看君夀千春禍福相
倚¶伏京甚畏之(出漁溪/詩話)¶
癸巳四月嘉州風折大樹有僧在定有司¶聞于上詔令
送至京師八月入内譯經院¶金總持三藏鳴金磬出其
定僧曰我東林¶逺法師之弟惠持也西逰峩眉因入定
于¶此三藏因徐啓今欲何歸曰陳留即復入¶定徽宗令
繪像頒行天下仍製讃¶¶
<pb:KR6r0013_WYG_019-50a>
是年四月玉清昭陽宫成奉安道像上¶&KR0855;宫行禮七年
改玉清神霄宫時道教之¶盛自道士徐知常始賜號冲
虛先生徐守¶信賜虛静先生劉混康賜葆真觀妙冲和¶
先生後並贈太中大夫　十一月癸未郊上¶搢大珪執
元珪以道士百人執儀衛前𨗳¶置道階凡二十六等先
生䖏士八字六字¶四字二字視中大夫至將仕郎級重
和初¶别置道官自太虗大夫至金壇郎凡十六¶等同文
臣中大夫至廸功郎道職自冲和<md:KR6r0013_T_019-0680b>¶殿侍宸至凝神殿校
<pb:KR6r0013_WYG_019-50b>
經凡十一等侍宸同¶待制撿籍同修撰校經同直閣皆
給告身¶(出宋/史)¶
甲午(詔佛果禪師克勤住京師天寜寺賜/永道法師號寳覺住左街香積院)¶
　　女真是年始叛䧟遼寜江府(初遼主天祚賞罰僣/濫色禽俱荒¶女真東)
　　　(北與五國為隣五國之東接大海出名鷹自海/東來者謂之海東青遼人酷愛之歳歳求之女)
　　　(真至¶五國戰鬭而後得不勝其擾二年春天祚/如混同江釣魚界外生女真部長在千里外者)
　　　(以故事皆來㑹酒¶酣使諸長歌舞為樂阿固逹/獨不從天祚謂樞宻使蕭奉先曰阿固逹意氣)
　　　(雄豪當以事誅之奉先曰殺之¶傷向化之心阿/固逹知其意即先舉兵吞併隣近部族秋集女)
<pb:KR6r0013_WYG_019-51a>
　　　(真諸部甲馬二千犯混同江之寜江州時¶天祚/射鹿慶州秋山遣渤海刺史髙仙夀討之為女)
　　　(真所敗失寜江州有黒氣長數丈出/自齋宫行一里¶許貫於壇壝出遼誌)¶
乙未　　遼天慶五年　金太祖(阿固達正月/一日即位)改年¶収國¶
政和五年黄龍死心禪師卒諱悟新生王¶氏韶州曲江
人魁岸黒面如梵僧狀依佛¶陀院落髪以氣節盖衆好
面折人初謁棲¶賢秀鐡面秀問上座甚䖏人曰廣南韶
州¶又問曽到雲門否新曰曽到又問曽到¶靈樹否曰曽
到秀曰如何是靈𣗳枝條新¶曰長底自長短底自短秀
<pb:KR6r0013_WYG_019-51b>
曰廣南蠻莫亂¶説新曰向北驢只恁麽拂袖而出秀器
之¶而新無留意乃之黄龍謁寳覺禪師談辨¶無所抵捂
覺曰若之技止此耶是固説食¶耳渠能飽人耶新窘無
以進從容白曰悟¶新到此弓折箭盡願和上慈悲指箇
安¶樂處寳覺曰一塵飛而翳天一芥堕而覆¶地安樂處
正忌上座許多骨董直須死却<md:KR6r0013_T_019-0680c>¶無量刼來偷心乃可耳
新趨出一日黙坐¶下板㑹知事捶行者新聞杖聲忽大
悟奮¶起忘納其屨趨方丈見寳覺自譽曰天下¶人縂是
<pb:KR6r0013_WYG_019-52a>
學得底某甲是悟得底覺笑曰選¶佛得甲科何可當也
新自是號為死心叟¶榜其居曰死心室盖識悟也久之
去㳺湘¶西是時喆禪師領嶽麓徃造焉喆問是凡¶是聖
對曰非凡非聖喆曰是什麽新曰¶髙着眼喆曰恁麽則
南山起雲北山下雨¶曰是凡是聖喆曰争奈頭上澷澷
脚下澷¶澷新仰屋作噓聲喆曰氣急殺人曰恰是¶拂袖
便出新初住雲岩已而遷翠岩翠¶岩舊有&KR0075;祠鄉人禳
禬酒胾汪&KR0126;無虗¶日新誡知事毁之辭以不敢掇禍新
<pb:KR6r0013_WYG_019-52b>
怒曰¶使能作禍吾自當之乃躬自毁拆俄有¶巨蟒盤卧
内引首作呑噬之狀新叱之而¶遁新安寢無它未幾再
領雲岩建經藏太¶史黄庭堅為作記有以其親墓誌鑱
於碑¶隂者新恚罵曰陵侮不避禍若是語未卒¶電光飜
屋雷擊自户入拆其碑隂中分之¶視之已成灰燼而藏
記安然無損晚遷黄¶龍學者雲委屬疾退居晦堂夜㕘
竪起¶拂子云看看拂子病死心病拂子安死心¶安拂子
穿却死心死心穿却拂子正當恁¶麽時喚作拂子又是
<pb:KR6r0013_WYG_019-53a>
死心喚作死心又是¶拂子畢竟喚作什麽良久云莫把
是非來¶辨我浮生穿鑿不相干有乞末後句者新¶與偈
曰末後一句子直須心路絶六根門¶既空萬法無生滅
於此徹其源不須求解<md:KR6r0013_T_019-0681a>¶脱生平愛罵人只為長快活十
二月十三¶日晚叅説偈十五日泊然坐逝茶毘得舍¶利
五色閲世七十二坐四十五夏¶
丙申政和六年錢唐靈芝寺律師元照¶字湛然餘杭唐
氏子少依祥符東藏惠鑑¶師學毘尼及見神悟謙公講
<pb:KR6r0013_WYG_019-53b>
天台教觀博¶究羣宗以律為本又從廣慈授菩薩戒戒¶
光發現頓漸律儀罔不兼備南山一宗蔚¶然大振常披
布伽黎杖錫持鉢乞食子¶市楊無為賛之曰持鉢出持
鉢歸佛言長¶在四威儀初入鄽時人不識虛空當有鬼¶
神知四主郡席晚居靈芝三十年衆常數¶百嘗言化當
世莫若講説垂將來莫若著¶書撰資持濟縁行宗應法
住法報恩諸記¶十六觀小彌陀義疏及刪定律儀本芝
園¶集若干卷自號安忍子命諷普賢行願品¶趺坐而化
<pb:KR6r0013_WYG_019-54a>
夀六十九夏五十有一¶
道士林靈素者温州人善妖術以¶雷公法嘗徃来不逞
於宿亳淮泗間乞食¶諸寺僧薄之至楚州與惠世相歐
撃訟于¶官府倅石仲問焉喜其辯㨗輕俊脱之置¶舘中
問吐納燒煉蜚神之術七年正月仲¶携入京因道士徐
知常謁宰相蔡京京致¶見帝靈素大言曰天上有神霄
玉清府長¶生帝君主之其弟青華帝君皆玉帝子次¶有
左元仙伯并書罸仙吏禇惠等八百餘¶官謂帝即長生
<pb:KR6r0013_WYG_019-54b>
大帝君蔡京為左元仙伯¶已即褚惠帝忻然信之賜林
金門羽客建¶通真宫以處之帝自號教主道君皇帝<md:KR6r0013_T_019-0681b>¶
二月詔改天下大寺為神霄玉清萬夀宮¶院為觀設長
生青華帝君像置道學科未¶幾有期門之事矣　四月
詔道籙院畧曰¶朕乃上帝元子為太霄帝君憫中華&KR0013;金¶
狄之難教遂懇上帝願為人主令天下歸¶於正道卿等可上
表冊朕為教主道君皇¶帝止用於教門上以&KR0474;教經六千
卷内惡¶談毁詞詆謗道儒二教命近臣於道籙院¶看詳取
<pb:KR6r0013_WYG_019-55a>
索焚棄之¶
是年隆興府黄龍山靈源禪師遷寂名¶惟清生南州武
寜陳氏方垂髫上學日誦¶千言吾伊上口有異僧過書
肆見之引手¶熟視之大驚曰菰蒲中有此児耶告其父¶
母聽出家從之師事戒律師年十七為大¶僧聞延恩院
耆宿法安見本色人上謁願¶留就學安曰汝苦海法舡
也我尋常溝¶壑耳豈能藏哉黄龍心禪師是汝之師亟¶
行無後時清至黄龍泯泯與衆作息問答¶茫然不知端倪
<pb:KR6r0013_WYG_019-55b>
夜&KR0654;諸佛前曰倘有省發¶願盡形夀以法為檀世世力
𢎞大法初閲¶𤣥沙語倦而倚壁起經行歩促遺履¶俯就
之乃大悟以所悟告寳覺覺曰從縁¶入者永無退失然
新得法空者多喜悅致¶散亂令就侍者房熟寐清丰神
洞氷雪而¶趣識卓絶流輩龍圖徐禧徳占太史黄庭¶堅
皆師友之其見寳覺得記莂乃安為之¶地矣張丞相商
英初奉使江西髙其為人¶厚禮致以居洪之觀音不赴
又十年淮南¶使者朱京世昌命住舒州太平乃赴衲子<md:KR6r0013_T_019-0681c>¶
<pb:KR6r0013_WYG_019-56a>
争趨之嘗與寂音論之曰今之學者未脱¶生死病在於
何偷心未死耳然非其罪為¶師者之罪也如漢髙帝紿
韓信而殺之信¶雖曰死其心果死乎古之學者言在脫¶
生死効在什處在偷心已死然非學者自¶能爾實為師
者鉗鎚妙宻也如梁武帝御¶大殿見侯景不動聲氣而
景之心已枯竭¶無餘矣諸方所説非不羙麗要之如趙
昌¶畫花逼真非真花也其指法巧譬𩔖如此政¶和七年
九月十八日食罷浄髪安坐而逝¶
<pb:KR6r0013_WYG_019-56b>
十一月汴京智海佛鑑禪師慧懃遷¶寂生汪氏舒州人¶
戊戌改重和　金改天輔元年¶
十一月上御寳籙宫度玉清神霄祕¶籙㑹八百人凡天
神降臨事盖發端於王¶老志而極於林靈素及為大㑹
林講經據¶髙座上為設幄其側林所講無殊絶者雜¶以
滑稽喋語上下為大閧笑莫有君臣之¶禮矣時道士有
俸毎一齋施動獲數十萬¶毎一宫觀給田亦不下數千
頃皆外蓄妻¶子置姬媵以膠青刷&KR0066;羙衣玉食者幾二¶
<pb:KR6r0013_WYG_019-57a>
萬人一㑹殆費數萬緡貧下之人多買青¶衣幅巾以赴
日得一飫飡而襯施三百謂¶之千道㑹(云云/)
十一月(有星如日徐徐南行而落光/照人物與月無¶異出宋史)¶
十二月女真阿固達稱帝國號大金¶(女真其初部長本/新羅人號完顔氏)
　(完顔猶洪言王女真妻之以女生二子其長即烏嚕/也自此傳三人¶至英格大師以至阿固達身長八尺)
　(貌雄偉沉毅寡言笑顧視不常而有大志有楊朴者/遼東人也勸阿¶固達稱帝以其國産金故號大金遣)
　(人請天祚求封册天祚遣/使備衮冕册為東懐皇帝)<md:KR6r0013_T_019-0682a>¶
己亥改宣和　西夏改元徳　(左街香積院永道法師/䓁書¶諌流於嶺表  睦)
<pb:KR6r0013_WYG_019-57b>
　(賊方臈反僣改永/樂庚子冬即滅)　春正月詔改佛號大覺¶金仙(餘/為)
　(仙人大士僧稱徳士行稱徳童而冠服之但道冠有/徽徳冠無徽凡法事稱故名者¶加之中罪羣臣諫者)
　(酷虐誅之變風大扇矣又以寺為宫院為觀尋改女/冠為女道尼為女徳仍禁銅鐃¶塔像下書便令天下)
　(徳士逐出本寺不令將帶衣鉢財物而使道士安心/住坐  夏五都城水髙十餘丈水¶未作前雨數日如)
　(傾及霽開封縣前茶肆人晨起拭床榻睹若有大犬/蹲其傍質明視之龍也其人驚呼而¶倒遂為作坊兵)
　(衆取而食之都人繪之若世所畫龍鱗蒼黒色驢首/而两頰如魚頭色正緑頂有角座¶極長於其際始分)
　(两岐有聲如牛後十日水至詔林靈素禳水無騐泗/州僧伽降現上命禳水大士登城¶水勢頓竭遂賜號)
　(巨濟大士龍降後一夕五鼔西北有赤氣數十道亘/天犯紫宫北斗仰觀星皆若隔絳¶紗方起時拆裂有)
<pb:KR6r0013_WYG_019-58a>
　(聲然後大發後數夕又作聲益大格格且久其發更/猛而赤氣出西北數十百道其中¶又間以白黒二氣)
　(然赤氣為多自西北俄入東北又延及東南其聲亦/不絶迨曉方止  冬十一月放林靈¶素歸温州死之)
　(宋/史)¶
庚子秋九月詔佛德士(復僧釋氏舊名輸錢換牒弛銅鐃/塔像禁寳覺大師¶永道量移近郡)¶
辛丑詔以(所賜神霄宮并/田産盡還僧寺)
　　遼改保大元年　春¶正月日有眚(忽黒眚無光其/中汹汹而動若)
　　　(鈈金而涌沸狀日旁有青黒正如水波¶周囬/旋轉將暮而後止時睦賊未平人多憂之)三
　　　月二十五日詔(慈受懐深禪¶師住相國惠林院/生壽春夏氏嗣長蘆信禪師)
<pb:KR6r0013_WYG_019-58b>
　　夏六月黒眚(出洛陽京畿忽有物如人¶或一犬其/色黒不能辨眉目夜出掠小兒傷食)
　　　(之如是三/年乃息)¶
壬寅　　遼延禧與女真大戰(而敗上京東京䧟徙燕/女貞又攻敗之延禧與)
　(二¶子奔于不毛之地由洛陽入夾山/復立於燕遼由是分矣改元建福)¶
是年丞相張無盡薨公諱商英字天¶覺年十九赴春闈
抵向氏家向預夢神人¶報曰明日接相公凌晨公至向
異之勞問¶勤腆厚贐其行後妻以女公果登第一日¶逰
僧舍見拂拭藏經梵夾肅裝公怫然<md:KR6r0013_T_019-0682b>¶曰吾孔聖之書不
<pb:KR6r0013_WYG_019-59a>
及胡人之教夜坐書室¶吟哦至三皷向云夜深何不睡
去公以前¶意對曰正此著無佛論向云既無佛何用¶論
之公疑其言乃已後因訪一同列見佛¶經乃問何書云
維摩經公信手探閱至¶此病非地大亦不離地大處嘆
曰不意殊¶方乃有此語公盡借歸讀之不厭向云可¶熟
讀然後著無佛論公遂留心禪宗因提¶刑河東至汾謁
大逹國師塔及夣國師從¶容接引覺而閲其語看至國
師問馬祖西¶來心印祖曰大徳正閙在且去國師去¶祖
<pb:KR6r0013_WYG_019-59b>
喚曰大德國師囘首祖曰是什麽公¶乃有省作偈曰是
什麽是什麽羅㬋殿前¶燈是火不是阿祖喚囘洎&KR0013;善
才覷破毘¶嵐風急九天髙白鷺眼盲魚走過元祐六¶年
奉使江左游東林謁照覺總議論久之¶乃曰南昌諸山
誰可與語覺曰兠率悦玉¶溪喜公下車至八月按部過
分寜諸禪迓¶之公請俱就雲岩陞堂有偈曰五老機縁¶
共一方神鋒各向袖中藏明朝老將登壇¶看便請横戈
戰一塲悦㝡後登座貫穿前¶列公大喜遂入兠率抵擬
<pb:KR6r0013_WYG_019-60a>
瀑亭公問此是¶什麽悦曰擬瀑亭公云捩轉竹筒水歸
何¶處曰目前薦取公佇思悦曰佛法不是這¶个道理及
夜話次公云比看傳燈一千¶七百尊宿機縁唯疑德山
托鉢話悦曰若¶疑托鉢話其餘即是心思意解何曽至
大¶安樂境界乎公憤然就榻至五皷忽垂脚¶踼翻溺噐
乃省前話即扣悦寢室謂悦曰<md:KR6r0013_T_019-0682c>¶已捉得賊了也悦曰&KR0141;
物在什麽處公扣¶門三下悦曰且寢去來日相見翌日
公投¶頌云皷寂鐘沉托鉢囬岩頭一拶語如雷¶果然只
<pb:KR6r0013_WYG_019-60b>
得三年活莫是遭他受記來悦於¶是焚香付之偈曰等
閒行處歩歩皆如雖¶居聲色寜滯有無一心靡異萬法
非殊¶休分體用莫擇精粗臨機不碍應物無拘¶是非情
盡凡聖皆除誰得誰失何親何疎¶拈頭作尾指實為虛
飜身魔界轉脚迷途¶了無逆順不犯工夫仍囑曰㕘禪
為命¶根不斷依語生解如是之法公已深悟然¶至極㣲
細之魔使人不覺不知堕在區宇¶更宜着鞭公感激是
歳十一月悦歸寂公¶别悦未幾登右揆是夕彗星滅久
<pb:KR6r0013_WYG_019-61a>
旱而雨¶唐子西作内前行一時傳誦其詩曰内前¶車馬
撥不開文德殿下宣麻囬紫㣲侍郎¶拜右相中使押赴
文昌臺旄頭昨夜光照¶牖是夕鋒鋩如禿菷明日化為
甘雨來官¶家喜得調元手周公禮樂未要作致身姚¶宋
亦不惡我聞二公拜相年民間斗米三¶四錢明年當宣
和辛丑二月公奏謚號真¶寂遣使持文祭其塔其畧曰
余頃歳奉使¶江西按部西安相識龍安山中抵掌夜¶話
盡得末後大事正宗顯决方以見晚為¶嘆而師遽亦化
<pb:KR6r0013_WYG_019-61b>
去惜其福不建惠縁不勝¶夀喜其徳不可掩故終必有
後思以發揮¶之為特請於朝蒙恩追謚真寂禪師於戲¶
惟余與師神交道契故不敢忘其平日激¶厲之志雖死
生契闊之異而蒙天子之殊<md:KR6r0013_T_019-0683a>¶恩則幸亦共之仰惟覺靈
祗此榮福宣和¶四年十一月&KR0058;明口占遺表命子弟書
之¶仍作偈曰幻質朝章八十一漚生漚滅無¶人識撞破
虛空歸去來鐡牛入海無消息¶言訖取枕擲門聲如雷
震視之已逝矣¶
<pb:KR6r0013_WYG_019-62a>
癸卯　　金改天㑹元年(太宗烏竒邁立乃太祖弟尼遂有/瑪哈斡里雅布等立之滅遼)
　　　(南¶併之志升皇帝砦曰㑹寜府為中京帝於禁/庭親覩瑞光光中現佛即勑模像殿庭供養帝)
　　　(親掃洒毎食¶跪獻累年無/怠毎歲設㑹齋僧萬餘)¶
甲辰是時两京河浙路京師灾異疊見都城¶有賣青菓
　男子孕而誕子蓐母不能収易¶七人始免而逃去又
　有酒肆號豊樂樓酒¶保朱氏子其妻年四十餘忽生
　髭髯長僅¶六七寸疏秀甚羙宛然一男子詔度為女¶
　道士(出宋/史)¶
<pb:KR6r0013_WYG_019-62b>
禪林僧寳傳成沙門德洪撰字覺範¶初名惠洪姓喻氏
髙安人少孤受學辨博¶能緝文性簡亮年十三出家依
三峰禪師¶十九試經東都落髪受具聽宣祕律師講¶華
嚴經一旦不樂歸事真浄克文禪師七¶年盡得其道始
自放於湖湘之間荆州張¶丞相聞其名請傳法於峽州
天寜寺以二¶詩辭焉已而杖䇿謁公公見之喜曰今世¶
融肇也給事中朱彦知撫州以師住持北¶景德寺久之
謝去住持江寜府清凉寺坐¶為狂僧誣告抵罪張丞相
<pb:KR6r0013_WYG_019-63a>
當國復度為僧¶易名德洪數延入府中與論佛法有詔¶
賜號寳覺圎明一時權貴人争致之門下¶執弟子禮且
將住持黄龍山矣㑹丞相去¶位制獄窮治蹤跡尚書郎
趙𤾉等皆坐<md:KR6r0013_T_019-0683b>¶貶官師竄海南島上三年遇赦自便名猶¶
在刑部雖毁形壊服律身嚴甚所至長老¶避席莫敢亢
禮其同門友居谷山及其嗣¶法在諸山者皆迎師居丈
室學者歸之是¶時法禁與黨人逰而師多所厚善誦習
其¶文重得罪不悔惟張丞相及侍郎鄒浩右¶司陳瓘尤
<pb:KR6r0013_WYG_019-63b>
盡其力其在東都也或譏道¶人當交通權貴耶師笑謂
人曰是安知吾¶意大臣㢘知之故及於難及靖康初大
除¶黨禁談者謂師前日違衆趨義屢瀕於死¶既還僧籍
宜有以寵異之語聞執政欲上¶其事屬多故不果明年
師沒志汔不伸世¶以為恨夀五十八臈三十九著論萬
言皆¶有以輔教云¶
乙巳　　金天㑹三年　遼保大五年(延禧奔夾山大/臣立其弟淳¶守)
　　　(燕京尋死又立其妻蕭氏改元德興延禧聞淳/死詔削其官爵降蕭氏為庻人初奔夾山至是)
<pb:KR6r0013_WYG_019-64a>
　　　(越¶漁陽嶺南走金兵禽之封為海濵王踰年卒/於長白山金滅之國除右遼自安巴堅以梁貞)
　　　(明二年丙子¶建元神册至延禧保/大乙巳共九主凡二百一十年)¶
詔法師永道還京復僧形服六月奉¶旨住持昭慶崇化
禪寺七月御批右街顯¶聖寺&KR0474;迦院特賜寳覺大師充
廨舍仍行住¶持師諱永道東潁沈丘毛氏子弱歳厭世¶
相徃依承天寺南羅漢院真戒大師安恭¶學出世法既
納僧服趨京師業唯識百法¶通之政和三年選補右街
香積院住持賜¶紫衣五年賜寳覺大師宣和元年改佛
<pb:KR6r0013_WYG_019-64b>
號¶師與律師悟明華嚴師惠日相向泣曰佛¶法至此幸
生猶死也亟&KR0855;政府陳狀謂自<md:KR6r0013_T_019-0683c>¶漢永平佛法入中國唯
元魏宇文周唐㑹¶昌曽廢佛我國家法堯准舜三武庸
主¶安足為法哉謂佛非中國之人不欲存¶其法於中國
乞放歸田里復士農之業徳¶士之稱有死不敢奉詔不
納翌日遂伏宣¶德門奏疏曰臣永道幸生神考濳封之
地¶遭際陛下御㝢之時三教鼎興萬方無事¶臣因棄士
農之業削髮披緇講授佛書助¶揚聖時無為之化&KR0060;謂
<pb:KR6r0013_WYG_019-65a>
三教聖人壹是教¶人以為善但為其徒者妄相睚眦致
使時¶君惑焉盖自三五以降朴散淳漓大道¶堙塞周之
柱下史廼著書五千言發明道¶德將使斯民守雌保弱
慈儉無為反刓於¶朴屬周道陵遲俗益浮偽而民莫之
從也¶仲尼氏出益倡仁義之道修詩書定禮樂¶以救世
弊不幸而繼之以戰國處士横議¶以仁義為謬悠其視
道徳何如也漢興猶¶雜覇道孝文之賢議禮樂則謙譲
未遑孝¶武窮兵讟武海内大困於斯時也非吾佛¶之教
<pb:KR6r0013_WYG_019-65b>
應㝠數而來則道德仁義幾乎熄矣¶原夫佛之書也苞
羅精觕無所不統𤣥㣲¶深逺難得而測又明善惡報應
通乎三世¶身滅而神不滅積善積惡各以其𩔖報不¶待
爵賞而民自勸不待刑威而民自化其¶隂翊王度有功
斯民豈小補云乎哉自漢¶以來惟元魏宇文周唐㑹昌
嘗下廢佛之¶令其餘帝王㒺不崇奉若我藝祖皇帝始¶
受周禪首興佛教累遣僧徒徃西域益求¶其法太宗皇
帝建譯塲修墜典製祕藏<md:KR6r0013_T_019-0684a>¶詮述聖教序真宗皇帝製法
<pb:KR6r0013_WYG_019-66a>
音集崇&KR0474;氏¶論仁宗皇帝躬覽藏經撰冩天竺字日與¶
大覺師懐璉賡歌質問心法英祖神考繼¶體守文哲宗
皇帝在儲宫日神考不豫¶時讀佛經祈聖躬永命使吾
佛之道有一¶不出于正則曷足以致歴代帝王之崇奉¶
哉雖遭前代之三廢然皆不旋踵而復其¶廢教之人率
皆不旋踵而及於禍誰為陛¶下謀乃赫然下廢佛之令
臣甚為陛下危¶之夫自漢以下歴代帝王固無足為陛
下¶道者然我本朝之列聖豈皆不足為陛下¶法哉陛下
<pb:KR6r0013_WYG_019-66b>
必欲道士之盛者宜嚴勑郡縣¶民之俊秀悉與保奏披
戴不旬月之間道¶士自盛矣陛下舍此而不為廼迫脇
佛者¶之徒棄其所學而從之傳曰以力服人者¶非心悦
而誠服也以非心悅誠服之僧驅¶而内諸道士之中臣
愚以為道士之禍自¶此始矣未覩其為盛也臣濫學於
佛食宋¶之粟不容黙已諌而獲罪實甘心焉書¶上帝大
怒収付開封獄當黥㫪陵監防卒¶謂此去萬里&KR0620;霧毒
人道人蔬食且不過¶中食甚非自全計宜茹葷血師囅
<pb:KR6r0013_WYG_019-67a>
然曰死¶則死耳佛禁不可犯也㫪陵守一夕夣黥¶佛械
而立廷下旦視事徧以告僚屬僚屬¶具對同夣頃之師
至而貌惟肖一府大¶驚議免師役辭以大君有命守益
賢而免¶之居無幾州人大疫師為鑿池呪水飲者¶輙愈
尋許自便建炎南渡廷臣薦師材堪¶恢復詔赴臨安勉
反初服師力辭帝知師<md:KR6r0013_T_019-0684b>¶不可奪從容謂師先帝惑於妖
言毁卿形¶服朕欲為卿去其黥&KR0314;可乎道對曰先皇¶墨
寳不忍毁帝大笑撫道背曰卿到老倔¶强遂賜名法道
<pb:KR6r0013_WYG_019-67b>
益號寳覺圓通法濟大師¶俾住大中祥符寺國灾眚咸
委師祈禜應¶若影嚮紹興二年詔住廬山之東林從江¶
州守臣請也明年師因道士循習近例班¶居僧上遂&KR0855;
行在上疏曰縁崇寜大觀間¶道士王資息林靈素等叨
冐資品紊亂朝¶綱由是道壓僧班切見靖康以來道士
官¶資已行追毁乞依祖宗舊制特賜改正禮¶部議故事
惟宣徳門肆赦道左餘並僧左¶奏著為令先是靖康之
亂嘗與律師悟明¶&KR0654;造三千化佛為國永命其在祥符
<pb:KR6r0013_WYG_019-68a>
時方¶議經構而金人再䧟臨安乗輿浮海道亦¶扈從至
是乃移罷東林勸施蕆事十七年¶七月二十一日入寂
於千佛閣新寺是日¶講筵法師百餘人以事次來謁慰
勞如平¶時遽謂法門安危繄公等是頼吾其逝¶矣索筆
書偈合掌而逝闍維獲舍利無數¶弟子寳護建塔九里
松之原世夀六十二¶僧臈四十四魏國公張浚譔塔銘¶
　浄慈北磵居簡禪師弔其塔文曰孟子稱¶大丈夫者
　富貴不能&KR0075;貧賤不能移威武¶不能屈公寄命螻蟻
<pb:KR6r0013_WYG_019-68b>
　試身雷霆不奉明¶詔以改德士威武果能屈乎黥而流
　之為¶道州徒九死之濵過午不食詠歌至化若¶出金
　石貧賤果能移乎削名刑籍復還舊¶物賜官分禄簡
　在帝心曰徃欽哉去汝黥<md:KR6r0013_T_019-0684c>¶&KR0314;公念先帝不敢毁除帝
　曰此翁至老¶倔强富貴果能&KR0075;乎方林靈素假道士
　服¶禍基播遷易緇於黄天下從之不則&KR0060;負¶而逃槁
　死林壑公則効忠比干尚兾其萬¶分之一如以抔土
　隄龍門之濤䦨聖恩寛¶洪不即誅戮鄉使羣起而拒
<pb:KR6r0013_WYG_019-69a>
　吾知公獨不¶拒也非至仁其孰能與於此哉蒙後公
　而¶生觀公所成就竒偉峭絶真大丈夫事再¶拜右繞
　辭而弔之曰黥可息乎身㩀鼎耳¶兮息之則殞黥可
　去乎恩如春風兮去之¶不忍一念之忍迄於蒙塵&KR0112;
　離闕庭塗炭¶生靈髪天下僧又安足云邈哉道州&KR0215;¶
　影問津一笑生還天清地寜衆蠖斯屈老¶臂獨信𨼆
　若敵國賢於長城蠢爾靈素¶不正典刑雖百粉兮痛
　奚以平九里清隂¶蛻骼是&KR0213;草枯自春光奮不夜後
<pb:KR6r0013_WYG_019-69b>
　世何知¶婆娑其下其顙有泚兮其容則赭油然¶而興
　起兮如聞伯夷之風者¶
丙午欽宗桓即位(正月斡里雅布犯京得金帛而退十二/月再圍京城閠月城䧟明年四月¶帝)
　(及上皇六宫/皇族北遷)¶改元靖康¶¶
　夫自古世間之事無有大如生死者若欲¶免之在修
　乎六度萬行於六度萬行而能¶廣之者惟佛與祖也
　佛祖之要先賢集以¶成書目之曰通載庻慕之者循
　而行之至¶乎死生之際得其自在矣可不信歟¶聖朝
<pb:KR6r0013_WYG_019-70a>
　鎮朔將軍摠兵官榮禄大夫譚公月¶庭鎮江丹徒人<md:KR6r0013_T_019-0685a>¶
　於我佛祖之道深有所入信乎生死之不¶免故日給
　之餘悉為善縁而已嘗鼎建保¶定之永寜宣府之彌
　陁寺極盡輪奐之羙¶兼以四事之需至乎像設莊嚴
　香花供具¶種種殊勝其工用之費不啻計¶乎幾千萬
　緡又印大藏經十藏分送諸寺¶供養流通去春遣僧
　聘余於吳興弁山白¶蓮𨼆居來主永寜之席㑹公於
　宣府乃言¶及¶京都善信重刻通載板乏力未克就公
<pb:KR6r0013_WYG_019-70b>
　即¶欣然施財完此卷至乎末卷余觀公之見¶義勇為
　可謂不忘¶佛之付囑金湯吾教者也因筆其槩為後¶
　世之勸云¶
　¶
　
　
　
　¶¶佛祖歴代通載卷十九
