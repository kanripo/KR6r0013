# -*- mode: mandoku-view -*-
#+TITLE: 佛祖歷代通載
#+DATE: 2015-08-30 22:04:39
#+PROPERTY: BASEEDITION T
#+PROPERTY: WITNESS WYG
#+PROPERTY: LASTPB  <img:>
#+PROPERTY: JUAN 21
<md:KR6r0013_T_020-0701a>¶
¶<pb:KR6r0013_WYG_021-1a>
欽定四庫全書
　佛祖歴代通載卷二十一¶¶　元　釋¶念常　¶撰
　　大元¶
乙丑太祖應天啓運聖武皇帝是年征西夏¶明年大㑹
　於斡難河建九游之白旗共上¶尊號曰¶青吉斯皇帝
　都和林觀夫¶聖人出世威靈氣熖自天佑之膺命立¶
　極超今邁古且以鳯凰在殻渥洼堕地猶¶自絶𩔖離
　倫矧我¶太祖皇帝處九五飛龍之位乎其丕祚¶鴻休
<pb:KR6r0013_WYG_021-1b>
　與天地相為終始也¶
丙寅西夏拓䟦實都爾古乾順小子仁友之子¶乃仁宗
　姪也是年五月立在位六年¶
丁卯宋吴曦僣位於蜀凡三十八日而安丙¶誅之¶
戊辰宋改嘉定　瑞像計二千二百年矣¶
己巳金國東海侯立改年大安名允濟世宗¶第七子章
　宗無嗣羣臣奉遺詔立之後¶為赫舎哩執中所弑在
　位四年¶
<pb:KR6r0013_WYG_021-2a>
庚午旃檀瑞像至金國十二年十月迎赴上¶京禁庭供
　養　罷試經科¶
辛未大䝉古國號始建¶
　　　西夏神宗拓䟦舒巴勒立改年光定夏人¶因大
　　　　兵以金人不救恨之遂叛¶
壬申金改重慶　大兵至燕京<md:KR6r0013_T_021-0701b>¶
癸酉安南主李龍翰卒子昊旵立其國後為¶江南陳日
　照所有而傳其子威晃¶
<pb:KR6r0013_WYG_021-2b>
　　金國宣宗名珣章宗庶兄執中弑東海¶王而迎立
　　　之以東海至寧元年九月即位¶改年貞祐在位
　　　十二年　八月大兵攻燕¶京¶
嘉定六年十二月八日天竺北峯講師入¶寂名宗印字
元實生塩官陳氏年十五具¶戒謁竹菴觀公明教觀之
㫖凡諸祖格言¶必誦滿千遍資教空延居座首嘗著宗
極¶論事理各立一性之㫖印設九難宗極¶為之義負通
守蘇玭觀不二門以文雖簡¶而昧其說印撮示機要玭
<pb:KR6r0013_WYG_021-3a>
即領解白師¶座請居正覺&KR0275;風飄蕩僅存蔵殿印守死¶
不去風為之止未久玭亦召還要印偕行¶曰盍西還相
與𢎞賛居東二十七年至是¶復反浙右貳上竺講止觀
深砭學者支離¶名相之病圍座挾策主者以得士為忌
去¶隐雷峯毛氏庵問道者沓至杜氏建普光¶一區具禮
迎之禪講並行法道益盛適¶徳蔵來請印曰肄業之地
思報久矣歴遷¶超果圓通北禪道徳之譽既行土木之
績¶亦就海空英辭靈山舉以自代詔可學¶徒五百咸服
<pb:KR6r0013_WYG_021-3b>
其道宿弊為之一革寜宗聞¶名召對便殿上說錫號恵
行法師以營¶觀室行化吴中至松江謂其徒曰吾化縁¶
畢此乃右脇而化¶
甲戌金於四月遷汴求與大國和親　錦帥¶張智以郡
　降尋叛自號遼西王改年大安<md:KR6r0013_T_021-0701c>¶討平之　克燕京¶
乙亥世祖生於八月　大兵破潼闗¶
丙子二月日蝕　川東西地震　黎州山崩¶
丁丑金改興定七月日食金兵犯光州李珏¶䓁禦之
<pb:KR6r0013_WYG_021-4a>
戊寅漣水弓手李全自北歸即李鐡鎗¶也詔以為亰東
　路總管¶
庚辰禪宗聨燈録成¶
辛巳金國五月日食¶
壬午大兵自回鶻征西夏¶
癸未西夏拓䟦徳仁是年九月立改年乾¶定¶
　　金國改元光九月日食　宋行經界田粮¶
乙酉宋理宗盷立改寳慶元年初名與莒榮¶王希瓐之
<pb:KR6r0013_WYG_021-4b>
　子太祖十世孫也寜宗子多而¶不育鞠宗室子詢立
　為太子薨初皇從弟¶沂靖恵王柄無子嘗以宗室子
　賜名貴和¶為之後及失太子詢遂立貴和為皇子賜¶
　名竑封濟國公竑惠而輕嘗疾史彌逺¶專權謂異日
　不可容彌逺聞而惡之故隂¶為之計與莒㓜不好弄
　羣兒聚嬉輙獨登¶髙坐不動長上指以語兒曰汝曹
　不効此¶人恰一大王相似羣兒每羅拜其下遂有¶趙
　大王之號彌逺物色得之嘗取應得舉¶矣特㫖𥙷官
<pb:KR6r0013_WYG_021-5a>
　竑既為寜宗子遂以與莒¶為沂王後賜名貴誠除邵
　州防禦使寜¶宗大漸乃白中宫以貴誠為皇子改名¶
　盷宣遺詔即位進竑為濟陽郡王出判寜¶國府恭聖
　楊后聽政事定然後徹簾夀六¶十一<md:KR6r0013_T_021-0702a>¶
　　金國改正大名守緒宣宗第三子性寛仁¶和嗜書
　　　博學是年立至癸巳年歸徳府絶¶粮六月奔蔡
　　　八月南北兵夾攻甲午正¶月禪位於後主麟閉
　　　閤自經國亡¶
<pb:KR6r0013_WYG_021-5b>
丙戌西夏拓䟦徳仁七月卒次清平郡王立¶在位一年¶
丁亥太祖以丙戌春至西夏一嵗盡克其城¶是年十月
　二十七滅夏上年六十矣西夏¶凡一十二主始繼遷
　以太平興國壬午起¶兵夏臺訖今寳慶丁亥國滅共
　二百四十¶六年元昊於景祐甲戌自剏偽朔僣帝號¶
　者一百九十四年¶
戊子宋改紹定元年¶
辛卯太宗皇帝即位¶
<pb:KR6r0013_WYG_021-6a>
壬辰太祖次四子統王師破汴金主遷蔡金¶臣崔立降
　天朝遣使過宋議夾攻金¶
癸巳金改天興¶
甲午宋改端平元年　滅金右金九主一百¶二十三年¶
乙未抄數中原户計　宋天狗星墜淮安軍¶金棠縣其
　聲如雷三州之人皆聞之及¶觀則為紅色碎石或以
　為兵戈之兆　詔¶集議出度牒收四介㑹子¶
丙申分封諸王上親總兵征回回國歸附¶　宋失四川¶
<pb:KR6r0013_WYG_021-6b>
丁酉宋改嘉熈¶
己亥詔諭髙麗　宋十月虹見¶
庚子宋京師地震白氣亘天旱蝗江浙福建¶旱都城大
　荒饑者奪食於路市中殺人以<md:KR6r0013_T_021-0702b>¶賣日未晡路無行者¶
辛丑二月三日大赦天下　宋改淳祐¶
丙午定宗皇帝即位¶
庚戌天朝滅遼東髙麗¶
辛亥憲宗皇帝即位¶
<pb:KR6r0013_WYG_021-7a>
　世尊示滅二千二百年矣¶
癸丑宋改寳祐元年　大兵伐川蜀¶
丙辰抄數遼東户計　宋撥官誥度牒收換¶楮幣燬之
丁巳有元慶夀海雲大士遷化名¶印簡山西之嵐谷寜
逺人俗宋氏微子之¶後父慈善信服鄉里里人稱為虛
靜先生¶母金源王氏祖世奉佛不仕師生於金之¶泰和
壬戌十二月望人品恢偉童㓜神悟¶七嵗親授以孝經
開宗明義章乃曰開者¶何宗明者何義親驚異知非塵
<pb:KR6r0013_WYG_021-7b>
勞中人¶擕見傳戒顔公顔欲觀其根氣授以草¶庵歌至
壊與不壊主元在師問曰主在何¶處顔曰何主也師曰
離壊不壊者曰此¶客也師曰主聻顔吟吟而已乃得禮
中¶觀沼公為師八嵗受三歸五八十善戒法¶師方十一
蒙豫王恩賜納具有洪彦上座¶問師曰子今受大戒了
縁何作小僧師曰¶縁僧小故戒說大也試問上座戒老
耶小¶耶曰我身則老語未終師大聲曰休生¶分别一日
上座教僧去師背上拍一下待¶囬首乃竪指示之僧如
<pb:KR6r0013_WYG_021-8a>
教拍師背師便竪¶一指僧囬舉似上座座竒之師年十
二中¶觀聽師㕘問誨之曰汝所欲者文字語言¶耳向去
皆止之唯身心若枯木死灰今<md:KR6r0013_T_021-0702c>¶時及盡功用純熟悟觧
真實大死一場休¶有餘氣到那時莭瞥然自肯方與吾
相見¶師受教習定一日扶中觀行觀曰法燈禪¶師道看
他家事忙且道承誰力汝作麽生¶㑹師將中觀手一掣
觀曰這野狐精師¶曰喏喏觀曰更須别叅師年十三時
成¶吉思皇帝征伐天下師在寜逺於城陷之¶際稠人中
<pb:KR6r0013_WYG_021-8b>
親面聖顔俾師歛髻師告曰¶若從國儀則失僧相也蒙
㫖如故自此僧¶有不同俗民之異也師年十八天兵再
下¶太師國王領兵取嵐城四衆逃難解散師¶侍中觀如
故觀曰吾迫桑榆女方富有¶春秋今此玉石俱焚子宜
逃生去師泣曰¶因果無差死生有命安可離師而求脫
免¶乎縱或得脫亦非仁子之心也老人察¶師誠&KR0192;囑師
曰子向去朔漠有大因縁¶吾與子俱北渡矣明日城降
有清樂元帥¶史公天澤義州元帥李公七哥者見師器¶
<pb:KR6r0013_WYG_021-9a>
宇非常問曰爾是何人師曰我沙門也¶史曰食肉否師
曰何肉史曰人肉師曰¶人非獸也虎豹尚不相食况人
乎史曰¶今日兵刃之下爾亦能不傷乎師曰必仗¶其外
䕶者公喜甚李帥問曰爾既為僧¶禪耶教耶師曰禪教
乃僧之羽翼也如國¶之用人必須文武兼濟李曰然則
必也¶從何而住師曰二俱不住李曰爾何人¶也師曰佛
師復曰吾親教中觀亦在於¶此二公見師年㓜無所畏
懼應對不凡即¶與往見中觀二公聞中觀教誨諄諄乃<md:KR6r0013_T_021-0703a>¶
<pb:KR6r0013_WYG_021-9b>
大喜曰果然有是父有是子也於是禮中¶觀為師與師
結為金石友國王將中觀及¶師分撥直𨽻成吉思皇帝
載中觀于黄犢¶輕車師親執御日營採汲經年至赤城¶
舍於郎中張公宅使臣托蘓布哈并瑪勒¶傅青吉斯皇
帝聖㫖道與穆呼哩國王你¶使人來説底老長老小長
老實是告天的¶人好與衣粮養活者教做頭兒多收拾¶
那般人在意告天不㨂阿誰休欺負交達¶爾罕行者是
時國王奉詔大加恩賜延¶居興安香泉院國王署中觀
<pb:KR6r0013_WYG_021-10a>
慈雲正覺大¶禪師師寂照英悟大師所需皆官給小長¶
老之名自此始十九中觀將示寂有羽客¶楊至慎求頌
老人俾執筆代書偈曰七十¶三年如掣電臨行為君通
一線泥牛飛過¶海東來天上人間尋不見客曰師幾時¶
行老人曰三日後時五月廿七日也至六¶月初一果無
疾而寂師哀毁過禮闍維收¶頂骨舍利供養建塔於府
之西北隅師罄¶所有為設齋唯乞食看塔一夜聞空中
有¶聲召師名師瞥然有省乃遷入三峯道院¶復聞人告
<pb:KR6r0013_WYG_021-10b>
曰大事將成行矣毋滯此黎明¶策杖之燕過松鋪值雨
宿於岩下因擊火¶大悟自捫面曰今日始知眉横鼻直
信道¶天下老和尚不寐語明日至景州見本無¶𤣥和尚
問從何所來師曰雲收幽谷曰何¶處去師曰月照長松
𤣥㸃首曰孟八郎¶便恁麽去也師諾諾趨出過泃州遇
宿儒¶張子真問上人何不安住師曰河裏無魚<md:KR6r0013_T_021-0703b>¶市上取
先是中觀臨終時師問中觀曰某¶甲當依何人了此大
事觀囑曰賀八十去¶師既入燕至大慶夀寺乃省前䜟
<pb:KR6r0013_WYG_021-11a>
於是¶徑謁中和老人璋公中和先一夕夢一異¶僧䇿杖
徑趨方丈踞師子座既明謂知客¶曰今日但有客過當
令來見老僧及晚¶師至引見中和&KR0015;曰此衲子乃夜來
所夢¶者師便問曰某甲不來而來作麽生相見¶夀曰叅
須實叅悟須實悟莫打野榸師¶曰某甲因擊火迸散乃
知眉横鼻直夀曰¶吾此處别師曰如何表信夀曰牙是
一口¶骨耳是兩邊皮師曰將謂别有夀曰錯¶師喝曰草
賊大敗夀辭去次日夀舉臨濟兩¶堂首座齊下喝僧問
<pb:KR6r0013_WYG_021-11b>
濟還有賔主也無濟¶曰賔主歴然汝作麽生㑹師曰打
破秦時¶鏡磨尖上古錐龍飛霄漢外何勞更下¶槌夀曰
汝只得其機不得其用師便掀¶禪床夀曰路途之樂終
未到家師與一掌¶曰精靈千載野狐魅看破如今不直
錢夀¶打一拂子曰汝只得其用不得其體師進¶前曰青
山聳寒色月照一溪雲夀曰汝只¶得其體不得其智師
曰流水自西東落花¶無向背夀曰汝雖善語言三昧要
且沒交¶渉師竪起拳復拍一拍當時丈室震動夀¶曰如
<pb:KR6r0013_WYG_021-12a>
是如是師拂袖便出明日命師掌書¶記自此中和復以
向上鉗槌差别闗楗種¶種辯驗師以無礙辯才應荅皆
契其悟觧¶精明度越前軰夀一日謂師曰汝今已到¶大
安樂之地宜善䕶持吾有如來正法眼<md:KR6r0013_T_021-0703c>¶蔵祖師湼盤妙
心宻付於汝毋令湮沒師¶掩耳而出即以衣頌授師頌
曰天地同¶根無異殊家山何處不逢渠吾今付與空¶王
印萬法光輝總一如出世住興州仁¶智歴遷涞陽之興
國興安永慶以至大慶¶夀寺皆太師國王及諸重臣之
<pb:KR6r0013_WYG_021-12b>
命師於室¶中以四無依語勘學者語具本傳辛卯十¶一
月受大元皇帝宣賜師稱心自在行一¶日於廊下逢數
僧師問第一僧曰那裏去¶僧云賞花去師便打問第二
僧那裏去¶云禮佛去師亦打問第三僧那裏去云那¶裏
去師亦打問第四僧那裏去僧無語¶師亦打問第五僧
那裏去僧云覔和尚¶去師云覔他怎麽僧云待打與一
頓師¶云將什麽來打僧云不捋棒來打師連¶打四下云
這掠虚漢衆皆走師召云諸上¶座衆囘首師云是什麽
<pb:KR6r0013_WYG_021-13a>
乙未朝廷差扎呼¶岱侍讀選試經僧道萬松長老嘆曰
自國¶朝革命以來沙門久廢講席看讀殊少乃¶同禪教
諸老宿請師董其事師從容對曰¶諸師當以斯激勵衆
僧習應試經典主上¶必有深意我觀今日沙門少護戒
律學不¶盡禮身逺於道故天龍亡衛而感朝廷勵¶其考
試也三寳加被必不辜聖詔遂與華¶使相見之後其處
置法度悉從師議舎哩¶丞相以忽都䕶大官人言問師
曰今奉聖¶㫖差官試經識字者可為僧不識字者悉¶令
<pb:KR6r0013_WYG_021-13b>
歸俗師曰山僧不曾看經一字不識丞¶相曰既不識字
如何做長老師曰方今<md:KR6r0013_T_021-0704a>¶大官人還識字也無於時外鎮
諸侯皆在¶聞師之言皆大驚異丞相復曰必竟如何¶師
曰若人了知此事通明佛法應知世法¶即是佛法道情
豈異人情古之人亦有起¶於負販者立大功名於世載
於史冊千載¶之下凛然生氣况今聖明天子在上如日¶
月之照臨考試僧道如經童之舉豈可以¶賢良方正同
科國家宜以興修萬善敬奉¶三寳以奉上天永延國祚
<pb:KR6r0013_WYG_021-14a>
可也我等沙門¶之用舍何足道哉丞相以是言告於大
官¶人乃從而奏聞由是雖考試亦無退落者¶蒙聖㫖悉
依太祖皇帝存濟聽僧如故丙¶申有司欲印識人臂師
力白於呼圖克大¶官人曰人非馬也既皆歸服國朝天
下之¶大四海之廣縱復逃散亦何所歸豈可同¶畜獸而
印識哉由是印臂之法遂止初孔¶聖之後襲封衍聖公
元措者渡河復曲阜¶廟林之祀時公持東平嚴公書謁
師師以¶襲封事為言於大官人師為其言曰孔子¶善稽
<pb:KR6r0013_WYG_021-14b>
古典以大中至正之道三綱五常之¶禮性命禍福之原
君臣父子夫婦之道治¶國齊家平天下正心誠意之本
自孔子至¶此襲封衍聖公凡五十一代凡有國者使¶之
襲承祀事未嘗有缺大官聞是言乃¶大敬信於是從師
所言命復襲其爵以繼¶其祀事師復以顔孟相傳孔子
之道令¶其子孫不絶及習周孔儒業者為言亦¶皆獲免
其差役之賦使之服勤其教為國¶家之用三十六年丁酉
正月太祖皇帝二<md:KR6r0013_T_021-0704b>¶皇后以光天鎮國大士號奉師己亥
<pb:KR6r0013_WYG_021-15a>
冬¶師再起復主大慶夀寺壬寅呼必賚大¶王請師赴帳
下問佛法大意師初示以¶人天因果之教次以種種法
要開其心¶地王生信心求授菩提心戒時秉忠書¶記為
侍郎劉太保也復問佛法中有安¶天下之法否師曰包
含法界子育四生¶其事大備於佛法境中此四大洲如
大地¶中一微塵許况一四海乎若論社稷安危¶在生民
之休戚休戚安危皆在乎政亦在¶乎天在天在人皆不
離心而人不知天¶之與人是其問别法於何行故分其
<pb:KR6r0013_WYG_021-15b>
天¶也人也我釋迦氏之法於廟堂之論在王¶法正論品
理固昭然非難非易惟恐王不¶能盡行也又宜求天下
大賢碩儒問以古¶今治亂興亡之事當有所聞也王又
問¶三教何教為尊何法最勝何人為上師曰¶諸聖之中
吾佛最勝諸法之中佛法最真¶居人之中唯僧無詐故
三教中佛教居其¶上古來之式也由是太后遵祖皇聖
㫖僧¶居上首仙人不得在僧之前王以珠襖金¶錦無縫
天衣奉以師禮王固留師師固辭¶將别王問佛法此去
<pb:KR6r0013_WYG_021-16a>
如何受持師曰信心¶難生善心難發今已發生務要䕶
持専¶一不忘元受菩提心戒不見三寳有過恒¶念百姓
不安善撫綏明賞罰執政無&KR0059;任¶賢納諫一切時中常
行方便皆佛法也師¶既辭行有一惡少年肆言訕謗以
佛法不¶足信王聞之乃召其人訓以大人之言復<md:KR6r0013_T_021-0704c>¶以刑
法罪之専使白師師回啓曰明鏡當¶臺妍醜自現神鋒
在掌賞罰無私若以正¶念現前邪見外魔殺之可矣然
王者當以¶仁恕存心乃可王益敬焉甲辰呼必賚大¶王
<pb:KR6r0013_WYG_021-16b>
以珠笠奉師乙巳奉六皇后㫖於五¶臺為國祈福丙午
奉六皇后詔師起至中¶途值風疾作回奏得㫖還燕丁
未庫裕克皇¶帝即位頒詔命師統僧賜白金萬両師於¶昊
天寺建大㑹為國祈福太子哈喇齊請¶師入和林延居
太平興國禪寺尊師之禮¶非常辛亥孟克皇帝即位頒
降恩詔顧遇¶優渥命師復領天下僧事蠲免差役悉依¶
舊制丙辰正月奉聖㫖建㑹於昊天寺初¶二日於㑹中
忽患風恙半身不舉至夏初¶稍愈是月永和爾大王差
<pb:KR6r0013_WYG_021-17a>
蒙古萬宣差以¶金柱杖金縷袈裟段并令㫖奉師求法
語¶七月師㑹諸勤舊抄所長物見數令主後¶事丁巳夏
說偈畢師云汝等少諠吾欲¶偃息侍僧急呼主事人至
師吉祥泊然而¶逝矣即後四月初四日也世夀五十有
六¶茶毘獲舍利無算欽承¶呼必賚大王令㫖建塔
於大慶壽寺之側¶謚佛日圓明大師望臨濟為十
六世¶
戍午詔釋道辯析化胡經　上大駕南征¶
<pb:KR6r0013_WYG_021-17b>
己未九月大兵自滸黄州渡江征宋嵗貢而¶退　(上崩/於釣)
　(魚/山)¶宋改開慶元年¶
庚申大元世祖聖徳神功文武皇帝即位尊¶臨寳扆統
　御寰區四海混同萬邦入貢建<md:KR6r0013_T_021-0705a>¶立制度條理紀綱為
　子孫萬世成法寛仁¶愛人深信因果不言自信不化
　自行聖君¶之徳蕩蕩乎民無能名焉¶
　宋改景定元年　天朝遣郝經通好　五月¶十九¶建
　元中統廿七日大赦普度僧尼¶
<pb:KR6r0013_WYG_021-18a>
辛酉行中統鈔法平章王以道奏¶
癸亥制開平府號上都　宋買公田始自浙¶
甲子至元元年城燕建都八月十六改元¶大赦天下設
　㑹度僧詔請¶
國師班迪逹帕克斯巴登座授祕宻戒　是¶年八月拜光
祿大夫太保叅領中書省事¶制¶
長生天氣力裏皇帝聖㫖咨爾劉秉忠氣¶剛以直學富
而文雖晦迹於空門毎潛心¶於聖道朕居藩邸卿實賔
<pb:KR6r0013_WYG_021-18b>
僚側聞髙誼餘¶二十年出從遐方幾數萬里迨予嗣服
須¶汝計安不先正名何以壓衆宜崇師位兼¶總政機可
特授光祿大夫太保叅領中書¶省事卿其勉輔朕躬率
先乃屬察朝夕之¶勤惰審議論之是非凡有施為並聽
裁决¶佇看成績别示寵章准此中統五年八月¶日¶
乙丑宋改咸淳元年度宗即位初名孟啓榮¶王與芮之
　子理宗之猶子也理宗子多而¶不育鞠孟啓於宫中
　改名孜又改名□¶立為皇子封忠王已而建儲改名
<pb:KR6r0013_WYG_021-19a>
　¶璿
丙寅大教東被已一千二百年矣¶
戊辰大兵圍襄陽時吕文煥告急宋遣髙連<md:KR6r0013_T_021-0705b>¶范文虎赴
　援大兵於要害處連珠劄寨不¶得通　宋十月日食¶
己巳帝師帕克斯巴制蒙古字成二月頒行天¶下¶(宋之常/州雞翼)
　(生/距)
庚午立尚書六部　宋大旱　至元七¶年詔請丹巴金
　剛上師住持仁王寺普度¶僧員¶
<pb:KR6r0013_WYG_021-19b>
大元帝師苾蒭帕克斯巴說根本有部出家¶授近圓羯磨
儀軌親制序文曰原夫贍部¶嘉運至四佛釋迦文如来
遺教利見也大¶元御世第五主憲天述道仁文義武太
光¶孝皇帝登極也天資福惠諦信内乘普使¶萬邦咸歸
一化雖敷天垂拱而至治無垠¶眷支那𢎞道而在躬不
息欲以自佛相承¶師資繼踵迄今不替正戒儀軌為拳
拳從¶善之行人俾一一恒持於浄戒精練三業堅¶守四
儀此實聖皇匡正佛法之睿㫖也昔¶因善逝與人天衆
<pb:KR6r0013_WYG_021-20a>
普説聲聞上教一切有部¶别觧脫經依此採拾未得令
得律儀方便¶羯磨儀軌此乃聖光徳師之總集也始從¶
大竺次届西畨爰有洞達五明法王大士¶薩斯嘉班迪
達名稱普聞上足苾蒭帕克¶斯巴乃吾門法主大元帝師
道徳恢隆行位¶叵測授兹儀軌衍布中原令通觧三蔵
比¶丘住思觀演説正夲翻譯人善三國聲明¶辯材無礙
含伊畢國翰林丞㫖彈壓孫傳¶華文譯主生縁北庭都
護府觧二種音法¶辭通辯諸路釋門總統哈逹薩哩都
<pb:KR6r0013_WYG_021-20b>
通暨¶翰林學士安蔵總以諸國言詮奉詔譯成<md:KR6r0013_T_021-0705c>¶儀式序
本帝師親製繪為華迹以編陳始¶末粗彰聊記嵗月時
庚午至元七年冬至後¶二日序¶
辛未大元國號十一月始建　興蒙古學校¶　宋大饑¶
癸酉詔諭呂文煥　二月大兵破樊城呂文¶煥以襄陽
　降¶
甲戌勅命巴延丞相伐宋　三月宋主崩太子¶立四嵗¶¶
是年八月故光祿大夫太保贈太傅儀同¶三司文貞劉
<pb:KR6r0013_WYG_021-21a>
公薨翰林學士嘉議大夫知¶制誥兼修國史王磐奉勅
譔神道碑銘并¶序其文曰耕莘非求進之地而伊尹阿
衡¶釣渭非巧宦之途而太公同載漢張良志從¶赤松而髙
祖得之以輔成帝業唐李泌㓜¶好仙術而肅宗用之以
佐定中興盖天下¶之士惟自重者可與有為而輕進者
必非¶令器是以古之明王取士不以恱媚易親¶者為可
佳而以閒逺髙㓗難致者為可貴¶聖天子之用太保劉
公其審是道歟公以¶髙㓗之資慕空寂之教輕富貴如
<pb:KR6r0013_WYG_021-21b>
浮雲等¶功名於夢幻曷曾有一毫榮利之念動於¶心乎
聖天子邂逅一見即挽而留之待以¶腹心契如魚水深
謀宻畫雖耆宿貴近不¶得預聞者悉與公叅决焉此其
精誠胥㑹¶志意交孚與夫渭濵之同載商邑之阿衡¶盖
異世而同符矣公諱秉忠字仲晦瑞州¶劉李村人先世
仕遼多顯貴金初曾大父¶嘗任邢州節度副使秩滿身
還鄉里留其<md:KR6r0013_T_021-0706a>¶家於邢故自公大父以下遂為邢人焉大¶
父諱澤資性倜儻為鄉閈所重父諱潤¶仕本朝歴邢州
<pb:KR6r0013_WYG_021-22a>
録事鉅鹿内丘兩縣提領¶俱有惠愛公風骨秀異志氣
英爽不覊家¶貧年十七為邢臺節度使府令史以養其¶
親幹敏精㓗諸老吏咸服其能一日因按¶讀事有不愜
意投筆歎曰吾家奕世衣冠¶今吾乃汨没為刀筆吏乎
丈夫不得志於¶世間當求出世間事耳即棄去隠於武
安¶山岩谷間草衣木食以求其志天寜寺虚¶静禪師聞
之遣其徒招致與披剃為僧仍¶以公知經書工翰墨命
掌書記後遊雲中¶住南堂寺值海雲禪師被召北覲過
<pb:KR6r0013_WYG_021-22b>
雲中¶聞公博學多藝能求相見既見約公俱行¶公不可
海雲固要之不得已遂行既至謁¶今上於潛邸一見應
對稱㫖自是屢承顧¶問及海雲南還公懇求奔䘮上賜
黄金百¶兩仍遣使送至邢州公持服營葬事起墳¶於賈
村葬其祖父母父母服闋被召復還¶和林公獻書陳時
事所宜者數十條凡萬¶餘言率皆尊主庇民之事上嘉
納之甲¶寅嵗從上征雲南己未嵗從上伐宋揚&KR1682;¶渡濟
江圍鄂州上神武英斷每臨戰陣前¶無堅敵而中心仁
<pb:KR6r0013_WYG_021-23a>
愛公嘗讃之以天地好¶生為徳佛氏以慈悲濟物為心
方便救護¶所全活者不可勝計庚申嵗春上正位宸¶極
創定朝儀立官制改元建號一切所當¶施設時物之宜
皆公所草定中統五年秋¶八月改至元元年翰林學士
承㫖王鶚奏<md:KR6r0013_T_021-0706b>¶言書記劉秉忠效忠藩邸積有嵗年叅帷¶
幄之宻謀定社稷之大計忠勤勞績宜¶被褒榮今聖明
寓極萬物維新秉忠猶以¶野服散號蕭條閒寂守其初
心深所未安¶宜與正其衣冠崇以顯秩實遂衆望上覧¶
<pb:KR6r0013_WYG_021-23b>
奏欣然嘉納即日命有司備禮冊授公光¶祿大夫位太
保㕘領中書省事選聘侍講¶學士竇黙次女為夫人賜
第於奉先坊給¶少府宫籍監人户甚衆公齋居蔬食終
日¶澹然與平昔畧不少異至元十一年扈從¶至上都居
南屏山之精舍秋八月壬戌之¶夜儼然端坐無疾而薨
享年五十有九訃¶聞上嗟悼不已謂羣臣曰秉忠三十
餘¶年小心慎宻不避艱危事有可否言無隠¶情又其隂
陽術數之精占事知来若合符¶契惟朕知之他人莫得
<pb:KR6r0013_WYG_021-24a>
預聞也遣禮部侍¶郎趙秉温護其䘮還大都以冬十月
壬申¶葬歛營葬一切所湏皆出内帑十二年春¶正月詔
贈太傅儀同三司下太常議諡曰¶文貞仍命翰林學士
王磐撰碑文字臣磐¶欽惟國家列聖相承咸以武功戡
定禍亂¶龍韜豹畧鷹揚虎視豐功偉績之臣其當¶紀名
汗簡畵像凌烟者不為不多若夫輔¶佐聖天子開文明
之治立太平之基光守¶成之業者實惟太傅劉公為稱
首聖天子¶方在潜邸士之所以渉逺道冐風霜而至¶者
<pb:KR6r0013_WYG_021-24b>
往徃有所陳訴祈請干慕進用惟公獨¶無所求閒燕之
際每承顧問輙推薦南州¶人物可備器使者宜見録用
由是弓旌之<md:KR6r0013_T_021-0706c>¶所招蒲輪之所迓耆儒碩徳竒材異能之¶
士茅㧞茹連致無虚月逮今三十年間揚¶歴朝省班布
郡縣賛維新之化成治安¶之功者皆公平昔推薦之餘
也其識度之¶宏逺推此一節而論亦可見其髣髴矣又¶
自㓜好學至老不衰通曉音律精算數善¶推歩仰觀占
候六壬遁甲易經象數邵氏¶皇極之書靡不周知初丁
<pb:KR6r0013_WYG_021-25a>
太夫人憂毁¶瘠骨立衣一弊綿裘三嵗不易及録事公¶
卒雖身從天竺之教而服食貶損容貎哀¶戚與循禮典
而執通䘮者盖無少異也晚¶娶無子以猶子蘭璋為嗣
弟秉恕今為順¶天路總管臣磐謹按中書左丞張文謙
所¶作行狀次第其行事之實而系以銘辭銘¶曰大元五
葉聖運隆昌爰有異人出佐¶時康不坐官府不趨朝行
褐衣蔬食禪寂¶倘徉謀謨帷幄罄竭忠良指陳成敗開
闔¶隂陽淵慮婉畫鬼神莫量扶日上天照¶臨萬方萬方
<pb:KR6r0013_WYG_021-25b>
仰徳百靈効祥庭陳玉帛¶路走梯航朝儀整肅濟濟蹌
蹌羣賢来集¶庶政允&KR0391;大綱一舉衆目斯張治定功¶成
聖眷彌彰崇資峻秩師表侯王肇造皇¶家元勲是當良
平佐漢房杜興唐公不自¶多愈隆謙光見善必舉有能
必揚陸行滯¶阻與為橋梁川泛艱厄與為帆槳寒而求¶
衣煥之裘裳饑而求食飫之腴肪門庭桃¶李爛熳芬芳
人感公徳銘刻肝腸公施於¶人過即遺忘公之仁賢宜
享遐年胡為一¶朝蟬蛻而仙燕都南原盧溝北&KR1384;佳城
<pb:KR6r0013_WYG_021-26a>
欝<md:KR6r0013_T_021-0707a>¶欝有墳巋然地固重泉松柏叅天石爛松¶枯芳名永
傳¶
贈儀同三司太傅諡文貞制¶
長生天氣力裏大福廕護助裏皇帝聖㫖¶臣以忠孝而
事上貴輸獻納之誠上以禮¶義而遇臣思篤始終之愛視
死之日猶生¶之年故光祿大夫太保劉秉忠學窺天人¶
識貫古今䆳冲而有守安靜而無華昔侍¶潛藩稔聞髙
論適當三接之際懇上萬言¶之書盖將舉天下而措諸
<pb:KR6r0013_WYG_021-26b>
安以戒為人主¶者過於殺朕嗣服而伊始卿盡力以居
多¶盖得卿實契於朕心而獨朕悉知於卿意¶事皆有驗
人匪他求周旋三十年不避其¶難剴切數百奏各中其
理共成庶政方¶圖任於舊人誰謂旻天不憗遺於一老
興¶言及此何日忘之載惟臺輔之尊厥有泉¶扃之賁是
用錫之綸命峻一品之華階¶襚以衮衣躡三槐之正位
復加顯號允¶荅殊勲惟爾英靈識予哀寵可贈儀同三¶
司太傅諡文貞准此至元十二年正月¶　日
<pb:KR6r0013_WYG_021-27a>
乙亥至元十二年詔諭兩淮州縣新附¶
　宋改徳祐㓜主㬎立度宗子母全后謝¶太皇后臨朝
　　　六月朔宋日食之既¶
丙子大元天兵臨境舉國歸附(正月十八日㓜主謝太/皇后全后朝¶亰封㓜主)
　(瀛國公全后為尼於正智寺先是陳宜中張世傑奉/益王衛王如永嘉與蘇劉義遇共圖興復¶五月益王)
　(即位於福州改景炎十一月王世强引兵/逼三山宜中奉二王南行十二月至廣州)¶　詔安歸
　附軍民　九月十一日大赦¶
　　右宋前後共十六主凡三百十七年而亡¶
<pb:KR6r0013_WYG_021-27b>
丁丑十二月大兵逼廣州宜中奉二王抵肇慶<md:KR6r0013_T_021-0707b>¶府¶
勅令瀛國公徃多斯瑪路習學梵書西畨字¶經　建大
　聖萬安寺¶
戊寅十五年正月旦設㑹齋僧大赦玉泉等¶五老蒙恩
　得度三月(宜中奉益王由海道復入廣四月望日崩/十¶七日衛王即位於碙州改祥興六月世)
　(傑奉衛王/至厓山)　(次年正月大兵攻厓山八/月宜中入占城至落¶鶴國)¶
庚辰十七年二月宜中(奉衛王自落鶴經占城囬四月/復入厓山張世傑死未¶幾二廣)
　(皆歸一統六月新歴成賜/名授時明年始頒行天下)¶
<pb:KR6r0013_WYG_021-28a>
大元帝師帕克斯巴是年示寂翰林學士¶王磐等奉敕述
行狀曰皇天之下一人之¶上開教宣文輔治大聖至徳
普覺真智佑國¶如意大寳法王西天佛子大元帝師班
迪逹¶帕克斯巴帝師乃土畨國人也生時諸種瑞¶應具詳
家譜初土畨有國師禪怛囉策喇¶具大威神累葉相傳
其國王世師尊之凡¶十七代而至薩斯嘉斡即師之伯
父也廼¶禮伯父為師祕宻伽陀一二千言過目成¶誦七
嵗演法辯博縱横猶不自足復遍¶咨名宿鈎𤣥索隠盡
<pb:KR6r0013_WYG_021-28b>
通三蔵癸丑師年¶十五世祖皇帝龍徳淵潛師知真命
有歸¶馳馹徑詣王府世祖宫闈東宫皆秉受戒¶法特加
尊禮戊午師二十嵗釋道訂正化¶胡經憲宗皇帝詔師
剖析是非道不能答¶自棄其學上大悦庚申師年二十
二嵗世¶祖皇帝登極建元中統尊為國師授以玉¶印任
中原僧揔統天下教門辭帝西歸¶未朞月召還庚午師
年三十二嵗時至元<md:KR6r0013_T_021-0707c>¶七年詔制大元國字師獨運摹晝
夜成稱¶㫖即頒行朝省郡縣遵用迄為一代典章¶升號
<pb:KR6r0013_WYG_021-29a>
帝師大寳法王更賜王印統領諸國¶釋教旋又西歸甲
戌師年三十六嵗時¶至元十一年皇上専使召之嵗杪
抵京王¶公宰輔士庶離城一舍結大香壇設大淨¶供香
花幢盖大樂仙音羅拜迎之所經衢¶陌皆結五綵翼其
兩傍萬衆瞻禮若一佛¶出世時則天兵飛渡長江竟成
一統雖¶主聖臣賢所致亦師隂相之力也為珍戬¶皇太
子説器世界等彰所知論尋又力辭¶西歸皇上堅留之
不可庚辰師年四十二¶嵗時至元十七年十一月二十
<pb:KR6r0013_WYG_021-29b>
二日示寂¶上聞不勝震悼追懐舊徳連建大&KR0805;堵波¶于
京師寳藏真身舍利輪奐金碧無儔¶
辛巳至元十八年十月二十日僧道二家辯¶析特奉¶
聖㫖長生天氣力裏大福廕護助裏皇帝¶聖㫖道與中
書省樞宻院御史臺随路宣慰¶司按察司逹嚕噶齊管
民官管軍站人匠等¶官並衆先生毎在前孟克皇帝聖
㫖裏戊¶午年和上先生毎折證佛法先生毎輸底¶上頭
教十七箇先生剃頭做了和尚將先¶生每說謊做来的
<pb:KR6r0013_WYG_021-30a>
化胡等經並印板教燒¶燬了者随路觀院裏畵着的石
碑鐫着底¶八十一化圖盡行焼燬了者麽道如今¶都功
徳使司奏随路先生每將合毁的經¶文印板至今藏着
却不曾毁了更保定真¶定太原平陽河中府王祖師庵
頭關西等<md:KR6r0013_T_021-0708a>¶處有道藏經板這般奏的上頭教張平章¶張
左丞焦尚書泉總統呼圖克伊蘓翰林院衆¶學士中書省
客省使圖嚕省宣使舒蘓丁淵¶僧録真藏僧判衆講主
長老等張天師祈真¶人李真人杜真人衆先生每一同
<pb:KR6r0013_WYG_021-30b>
於長春宫¶内分㨂去来如今張平章等衆人回奏這¶先
生家蔵經除道徳經是老子真實經㫖¶其餘皆後人造
作演說多有詆毁釋教偷¶竊佛語更有收入隂陽醫藥
諸子等書徃¶徃改易名號傳註訛舛失其本真偽造符¶
呪妄言佩之令人商賈倍利夫妻和合有¶如鴛鴦子嗣
蕃息男夀女貞誑惑萬民非¶止一端意欲貪圖財利誘
説妻女其有教¶人非望佩符在臂男為君相女為后妃
入¶水不溺入火不焚刀劒不能傷害等語¶及今張天師
<pb:KR6r0013_WYG_021-31a>
祁真人李真人杜真人試之¶於火皆求哀請命自稱偽
妄不敢試驗今¶擬得除老子道徳經外随路但有道儀
說謊¶經文並印板盡宜焚去又據祁真人李真¶人杜真
人等奏告據道藏經内除老子道¶徳經外但係後人揑
合不實文字情願盡¶行焼毁了俺也乾浄准奏今後先
生每依¶着老子道徳經裏行者如有愛佛經的做¶和尚
去者若不願為僧娶妻為民者除¶道徳經外説謊做来
的道藏經文並印板¶盡行焼毁了者今差諸路釋教泉
<pb:KR6r0013_WYG_021-31b>
總統中¶書省客省使圖嚕前去聖㫖到日不以是¶何官
吏先生道姑秀才軍民人匠鷹房打捕¶諸色人等應有
收藏道家一切經文本處<md:KR6r0013_T_021-0708b>¶達嚕噶齊管民官添氣力用
心拘刷見數¶分曉分付差去官眼同焚毁更觀院裏畵¶
着的石鐫着的八十一化圖盡行除毁了¶者自宣諭已
後如有隠匿道家一切說謊¶揑合毁謗釋教偷竊佛語
窺圖財利誘説¶妻女此誑惑百姓符呪文字及道家
大¶小經文若所在官司不添氣力拘刷與隠¶蔵之人一
<pb:KR6r0013_WYG_021-32a>
體要罪過者外民間諸子醫藥¶等書自有板本不在禁
限准此¶至元十八年十二月二十日¶
壬午十九年(八月賜文天祥死/時年四十七嵗矣)　甲申正月六日¶大赦¶
乙酉二十二年(十二月安童/丞相復職)¶
聖㫖焚毁諸路偽道藏經之碑翰林院臣¶唐方楊文郁王
　　構趙與李謙閻復李鑄李¶監王磐奉勅撰正奉大
　　夫樞宻副使臣商挺¶奉勑書光禄大夫中書左丞
　　相監修國吏臣¶耶律鑄奉勑篆額¶
<pb:KR6r0013_WYG_021-32b>
至元二十一年三月初三日詔遣資徳大¶夫總制院使
兼領功徳使司事桑格諭翰林¶院戊午僧道持論及至
元十八年十月二¶十日焚毁道藏偽經始末可書其事
於石¶臣磐等謹按釋總統哈逹薩哩所録事迹昔¶在憲
宗皇帝朝道家者流出一書曰老君¶化胡成佛經及八
十一化圖鏤板傳布其¶言鄙陋誕妄意在輕蔑釋門而
自重其教¶罽賔大師喇嘛總統少林長老福裕以其¶事
奏聞時上居潛邸憲宗有㫖令僧道二¶家同詣上所辯
<pb:KR6r0013_WYG_021-33a>
析二家自約道勝則僧冠<md:KR6r0013_T_021-0708c>¶首而為道僧勝則道削髪而
為僧僧問道¶曰汝書為諭化胡成佛且佛是何義道¶對
曰佛者覺也覺天覺地覺隂覺陽覺仁¶覺義之謂也僧
曰是殆不然所謂覺者自¶覺覺他覺行圓滿三覺圓明
故號佛陀豈¶特覺天地隂陽仁義而已耶是時上特語¶
近侍曰吾亦先知仁義是孔子之語謂佛¶為覺仁覺義
其説非也道士又持史記諸¶書以進欲出多説儌倖取
勝帝師班迪逹¶帕克斯巴曰此是何書道曰前代帝王
<pb:KR6r0013_WYG_021-33b>
之¶書上曰汝今特論教法何用攀援前代帝¶王帝師曰
我天竺亦有此書汝聞之乎對¶曰未也帝師曰我為汝
説天竺頻婆羅¶王賛佛偈曰天上天下無如佛十方世
界¶亦無比世間所有我盡見一切無有如佛¶者當其説
是語時老子安在道者不能¶對帝師又問汝史記有化
胡之説否曰¶無又問老子所傳何經曰道徳經曰此外¶
更有何經曰無道徳經中有化胡事否曰¶無帝師曰史
記中既無道徳經中又無¶其為偽妄明矣道者辭屈尚
<pb:KR6r0013_WYG_021-34a>
書姚樞曰道¶者負矣上命如約行罰遣近臣托歡將¶道
者樊志應等十有七人詣龍光寺削髪¶為僧焚偽經四
十五部天下佛寺為道流¶所據者二百三十七區至是
悉命歸之道¶教提㸃甘志泉所據吉祥院其一也據而¶
弗歸至元十七年夏四月僧人復為徴理¶長春宫道流
謀害僧録廣淵聚徒持梃毆¶擊僧衆自焚廪舍誣廣淵
遣僧人縱火且<md:KR6r0013_T_021-0709a>¶聲言焚米三千九百餘石他物稱是事
達¶中書省辯其誣甘志泉王志真欵伏詔¶遣樞宻副使
<pb:KR6r0013_WYG_021-34b>
博囉及諸大臣覆按無異詞¶志泉志真就誅劓刵流竄
凡十人仍徴¶所聲言米物如其數歸之僧衆有道家偽¶
經尚存為言者聞諸皇太子十八年九月¶都功徳使司
托音小賽音齊奏䑓徃年所焚¶道家偽經板本化圖多隱
匿未毁其道藏¶諸書𩔖皆詆毁釋教剽竊佛語宜皆甄
别¶於是上命樞宻副使與前中書左丞文謙秘¶書監友
直釋教總統哈逹薩哩太常卿呼¶圖克伊蘓中書省客省
使圖嚕在京僧録司教¶禪諸僧及臣等詣長春宫無極
<pb:KR6r0013_WYG_021-35a>
殿偕正一¶天師張宗演全真掌教祁志誠大道掌教李¶
徳和杜福春暨諸道流考證真偽翻閱兼¶旬雖卷帙數
千䆒其本末惟道徳二篇¶為老子所著餘悉漢張道&KR0092;
後魏冦謙之¶唐吴筠杜光庭宋王欽若軰撰造演說鑿¶
空架虚罔有根據詆毁釋教以妄自尊崇¶復愛慕其言
而竊為己有假隂陽術數以¶示其奥裒諸子醫藥以誇
其博徃徃改¶易名號傳註訛舛失其本真又所載符呪¶
妄謂佩之令人商賈倍利子嗣蕃息伉儷¶諧和如鴛鴦
<pb:KR6r0013_WYG_021-35b>
之有偶將以媒滛亂而規財¶賄至有教人非望佩符在
臂則男為君相¶女為后妃入水不溺入火不焚刀劒不¶
能傷害之語其偽妄駁雜如此留之徒以¶誑惑愚俗自
道德經外宜悉焚去臣等同¶辭以聞上曰道家經文傳訛
踵謬非一日<md:KR6r0013_T_021-0709b>¶矣若遽焚之其徒未必心服彼言水火不¶
能焚溺可姑以是端試之俟其不驗焚之¶未晚也遂命
樞宻副使博囉守司徒哈喇¶哈遜等諭張宗演祈志誠
李徳和杜福春¶等俾各推擇一人佩符入火自試其術
<pb:KR6r0013_WYG_021-36a>
四¶人者奏言此皆誕妄之說臣等入火必為¶灰燼實不
敢試但乞焚去道藏庶幾澡¶雪臣等上可其奏遂詔諭
天下道家諸經¶可留道徳二篇其餘文字及板本化圖
一¶切焚毁隱匿者罪之民間刋布諸子醫藥¶等書不在
禁限今後道家者流其一遵老¶子之法如嗜佛者削髪
為僧不願為僧者¶聽其為民乃以十月壬子集百官於
憫忠¶寺焚道藏偽經雜書遣使諸路俾遵行之¶臣磐等
聞老氏之為道也以清淨為宗無¶為為本謙冲以處已
<pb:KR6r0013_WYG_021-36b>
損抑以下人非有¶貪欲好勝之事厥後枝分𣲖别徒屬
寖盛¶襲訛成偽誇誕百出清淨一變而為汚&KR0126;¶無為一
變無所不為如漢之文成五利致¶身求仙恍惚誕幻帛
書飯牛之詐黄金¶可成之妄一旦敗露為武帝所誅三
張之¶徒以鬼道惑衆倡亂天下為皇甫嵩曹魏¶所滅宋
王浮昔居上清寳籙宫與女冠¶為姦林靈素自稱神霄
紫府僊卿禳大水¶不驗並為徽宗誅竄而死迨金末年
復¶有麻被先生銕笠李二人以姦謀秘計出¶入時貴之
<pb:KR6r0013_WYG_021-37a>
門肆為滛汚之行咸受顯戮歴¶代以来若此之𩔖不可
勝數追惟禍亂之¶源姦宄之本率皆假符籙以神其教
託偽<md:KR6r0013_T_021-0709c>¶經以警其俗横肆巧誣倡為詭狀詆毁聖¶教冦攘
内典固已悖老氏不爭不盗之禁¶矣及陷刑辟皆是孽
自内作復將誰咎¶哉且夫釋氏之教宏闊勝大非他教
所擬¶倫歴百千世聖帝明王莫不尊崇東冐¶扶桒西極
昧谷氷天桂海山河大地昆虫¶草木胎卵濕化有情無
情百千萬𩔖皆依¶佛䕃生息動止於天地之間故天上
<pb:KR6r0013_WYG_021-37b>
天下¶惟佛為尊超出乎有生之表歸極乎無碍¶之真智
周三界神妙諸方澤及大千功用¶不宰其大有如此者
慈航所至無溺不援¶法雨所霑有生皆潤憫世人之沉
淪幻海¶顚覆迷津展轉多生流連累刦將使之脫¶凡企
聖蠲弊崇真故神光破沉晦之門大¶覺指無生之路其
仁有如此何意狂謀輙¶形妬忌雖積毁銷骨衆煦漂山
法體圓¶成初無小玷譬如盲人之毁日月何傷日¶月之
明井蛙之小河海奚損河海之大多¶見其不知量也欽
<pb:KR6r0013_WYG_021-38a>
惟聖天子識超四諦道¶慕三乘叅無象之真空傳法王
之心印所¶以尊崇之禮皈向之誠矯百偽以從真黜¶羣
邪而歸正有不容不嚴者焉况乎筆墨¶勸媱妖術誤世
恣為欺誑皷蕩羣愚若不¶大為改革則邪說肆行狂道
惑衆其如天¶下後世何凡天下之理有善有惡有正¶有
邪有真有偽常混然而同處雜然而¶並行自非禀上聖
之資誕生知之性智出¶庶物明照羣情則紅紫之亂朱
洼滛之¶變雅是孰得而辯明之哉由是言之聖天<md:KR6r0013_T_021-0710a>¶子匡
<pb:KR6r0013_WYG_021-38b>
濟真圖翼扶大法之功至矣槩諸聖¶不可有加矣於以
鑿含靈之耳目開正途¶之荒&KR0126;使般若之光永乎無際
刼遍滿恒¶河沙界延洪聖夀於無疆衍緜儲君之福¶利
鼎祚於億萬年之久者庸有既乎是可¶述也臣磐等敬
為之書以貽後人俾為¶老氏之學者有所警焉¶
大元至元辨偽録隨函序翰林直學士奉¶訓大夫知制
誥同脩國史臣張伯淳撰天¶無私覆地無私載日月無
私照辨偽録之¶所云良有以也洪惟聖朝繼天立極論
<pb:KR6r0013_WYG_021-39a>
道¶經邦以佛心子育萬方以正法澤被四海¶至元辛卯
之嵗孟春大雲峯長老邁吉祥¶欽奉¶皇帝明命撰述至
元辨偽録奏對天顔睿¶覽頒行入藏流通原其所自乙
卯間道士¶丘處機李志常等毁西京天城夫子廟為¶文
城觀毁滅釋迦佛像白玉觀音&KR0213;利寳¶塔謀占梵刹四
百八十二所傳襲王浮偽¶語老子八十一化圖惑亂臣
佐時少林裕¶長老率師徳詣闕陳奏先朝孟克皇帝玉¶
音宣諭登殿辨對化胡真偽聖躬臨朝親¶證李志常等
<pb:KR6r0013_WYG_021-39b>
義堕辭屈奉㫖焚偽經罷¶道為僧者十七人還佛寺三
十七所黨占¶餘寺流弊益甚丁巳秋少林復奏續奉綸¶
㫖偽經再焚僧復其業者二百三十七所¶由乙卯而辛
酉凡九春而其徒竄匿未悛¶邪說謟行屏處猶妄驚瀆
聖情由是至¶元十八年冬欽奉玉音頒降天下除道徳<md:KR6r0013_T_021-0710b>¶
經外其餘說謊經文盡行燒毁道士愛佛¶經者為僧不
為僧者娶妻為民當是時也¶江南釋教都總統永福嘉
木揚喇勒智大𢎞¶聖化自至元二十二春至二十四春
<pb:KR6r0013_WYG_021-40a>
凡¶三載恢復佛寺三十餘所如四聖觀者昔¶孤山寺也
道士胡提㸃等舍邪歸正罷道¶為僧者奚啻七八百人
挂冠於上永福帝¶師殿之梁拱間故典如南嶽山之劵
為事¶偽者戒試嘗考之自大教西来漢明帝¶迎摩騰竺
法蘭二師於洛陽五嶽道士褚¶善信等上表譏毁佛法
當時築壇以佛道¶二經焚之道經悉為灰燼佛經放光
無損¶尊者踊身作十八變有狐非獅子𩔖燈非¶日月明
之至言道士為僧者不可勝數如¶冦謙之矯妄崔浩惑
<pb:KR6r0013_WYG_021-40b>
魏太武而崔浩卒以族¶誅曇謨最之挫屈姜斌斌流於
馬邑齊¶曇顯之愧陸修靜唐總章元年法明辨化¶胡之
偽勅搜聚天下化胡經抑嘗火其書¶矣由古而今歴代
帝王之制斯可忽諸¶葢世尊等視三界衆生猶如一子
棄背大¶覺是子背其父也子背其父是自昧其所¶天也
且師老子者道徳二篇以清虚澹泊¶絶世棄聖立其宗
隱居以求其志翛然無¶為爾今盗名之徒叢嘯黨援假
立冠褐峻¶侈宫觀茍世利養豈老氏之用心哉况老¶氏
<pb:KR6r0013_WYG_021-41a>
謂大辨若訥大巧若拙辨者不善善¶者不辨勿矜勿伐
抱一為天下式而占¶毁佛寺&KR0060;經扇化胡之偽是若拙
若訥歟¶是善者不辯歟師老子而違其術亦復違<md:KR6r0013_T_021-0710c>¶其自
宗矣若嫡師於老子者則弗為也過¶歸末流爾雖然麒
麟之於走獸鳯凰之於¶飛鳥蘭蕙之於薫蕕旃檀之於
&KR0126;壤則¶世未有舍鳯凰麒麟之瑞蘭蕙旃檀之馨¶而愜
走獸飛鳥之常薫蕕&KR0126;壤之垢者人¶心天理愛惡之所
同也奈何菽麦未析而¶甘事於偽妄不實之教復矜誕
<pb:KR6r0013_WYG_021-41b>
其浮辭侮¶慢大覺訕毁至聖而弗憚三塗之淪溺乎¶斯辨
偽録之正名教造理淵奥排難精明¶凛乎抗凌雲之勁
操坦然履王道之正塗¶而隄備後世之溺於巨浸者其
為言也至¶矣盖有偽則辯無偽則無辯豈好辯哉¶𢎞四
無碍之辯者邁公之徳歟言之者無¶罪聞之者足以戒
故我皇金言喻辭曰譬¶如五指皆從掌出佛門如掌餘
皆如指信¶乎王言如絲其出如綸明逾日月堅逾金¶石
為萬世之龜鑑則斯録豈小補哉¶
<pb:KR6r0013_WYG_021-42a>
辯偽録序盖聞五運未形元無人物之¶號三才既立乃
叙尊卑之名肇分六爻始¶畫八卦而有書契定乎訓章
鳯篆龜圖金¶縢玉字百家之異轍萬卷之分區雖理¶䆒
乎精微言殫乎物範紀情括性未出乎¶域中原始要終
詎該於化内况乎法身無¶相髙超於象帝之先真諦絶
稱迥出乎思¶議之表英猷茂實代有人焉如意者俗姓¶
呼延氏太原人也世傳纓冕累葉播遷代¶郡因為家焉
九嵗落紺随師請業玉離荆¶岫價重之徳彌彰桂生幽
<pb:KR6r0013_WYG_021-42b>
岩馨香之風逺¶逓阿師内窮三蔵之奥外覈九流之源
名<md:KR6r0013_T_021-0711a>¶冠於中華聲聞於朝野運談天之口施不¶世之才郁
郁間綺錦之文雄雄聳凌雲之¶氣班馬之珠玉未可同
年顧陸之文章¶寜堪並駕至若莊生墨生之學黄老李
老¶之書三清謗道之文十異九迷之録混¶元隱月之秘
靈寳赤書之儀煥若胷膺明¶猶指掌加以禪叅於五𣲖
傍閱於羣書既¶有雄才特専著述運思之外汲引無窮
挫¶邪則有吼石之功扶正則具鞭屍之徳固¶以才侔安
<pb:KR6r0013_WYG_021-43a>
逺學邁生融實覺海之龍鱗乃¶佛門之柱礎切見全真
道士者丘處機李¶志常史志經令狐璋等學業庸淺識
慮非¶長並為鄙辭排毁正法擊兹布鼓&KR0060;比雷¶門使中
下之流咸生邪見欽奉色辰聖明¶皇帝發大悲心愍其
盲&KR0937;恐堕泥犁敇令¶製斯論耳震蕩法海摧彼詞鋒碧
鷄之銳¶竟馳黄馬之駿爭鶩狀鴻爐之焚纎翼猶¶炎日
之煉輕氷負勝之儔於斯可見暫歸¶慈定已破魔軍至
元十八年十月二十日¶復欽奉先皇帝聖㫖勅令天下
<pb:KR6r0013_WYG_021-43b>
偽經一時焚¶盡由是佛日重暉於碧漢法雲廣布於閻¶
浮右如意所作文賦注觧四經序韓文别¶傳性海賦等
在世已傳然兹論五卷二百¶餘紙窮釋老之淵源分邪
正之優劣盖唱¶彌髙而和彌寡深可媿焉余文慚綺麗
學¶匪通圓覩斯論之嘉言欽吾皇之鴻護不¶勝手舞勉
為斯引輙以藤綆聨彼珪璋庶¶博雅君子詳其致云爾
大雲峯住持襲祖¶沙門雪谿野老貴吉祥<md:KR6r0013_T_021-0711b>¶述
大都道者山雲峯禪寺住持如意祥邁長¶老奉勅撰辯
<pb:KR6r0013_WYG_021-44a>
偽録五卷其畧云妄立天¶尊偽(化云道者萬化之父母/自然之極尊於此幽𤣥)
(微妙之中而生空洞空洞者真一也真一¶之氣化生之/後歴九十九萬億九十九萬嵗乃化生上三氣三氣相)
(去九十九萬億九十九萬嵗三合成徳¶共生無上乃虚/皇天尊又歴如上嵗數乃生中三氣三合成徳乃生𤣥)
(老即元始天尊也又歴如上嵗¶數乃生下三氣三合成/徳共生太上即太上道君也自後又一氣復生三氣每)
(氣相去八十一萬億八¶十一萬嵗三合成徳共生李老/君雖四聖相次各不相因謂之獨化老君生後乃生五)
(運謂太易太初¶太始太素太極等老君混沌之/祖宗天地之父母故能分布清濁開闢乾坤)¶辨曰盖
聞龍圖鳥篆之文龜書科斗之典¶玉版玉諜之記金縢
金匱之書秦漢魏晉¶之章宋齊梁陳之簡記事記史直
<pb:KR6r0013_WYG_021-44b>
筆直言¶靡覩虚皇之名不聞元始之號安有手執¶玉圭
身掛黄褐頂垂皓髪頭戴金冠别¶號天尊髙拱三清之
上獨稱教主統御¶九華之宫縱有天尊之名並是偷&KR0060;
佛語¶古經稱佛名為天尊不關道君之事&KR0060;他¶美稱妄
自尊嚴取信通人斯言謬矣案列¶子及易鈎命訣皆云
天地未生之前有太¶易有太初有太始有太素有太極
說者¶咸云太易者未見氣也太初者氣之始¶也太始者
形之始也太素者質之始也¶太極者質形已具混沌未
<pb:KR6r0013_WYG_021-45a>
分也太極之後¶乃生兩儀謂之天地夫名從實生實從
名¶起名實既著其道乃行太易之前杳然空¶洞溟溟漠
漠本絶音容何得&KR1277;張九氣¶妄生四人虚上生虚似敲
空而求嚮偽中¶起偽如趂影之尋蹤豈不思既立其名
須¶有其體既立其體須有氏族且道虚皇<md:KR6r0013_T_021-0711c>¶元始誰人所
生氏族何起居在何處若有¶源系出在何書若無来由
即是虚設又¶空洞之前本無嵗數今標嵗數愈見虚張¶
盖數目起於伏羲甲子唱乎黄帝將今記¶古顚倒何多
<pb:KR6r0013_WYG_021-45b>
且上之三尊為有形耶為無¶形耶若是有形不在太易
之上爰從父母¶而生湏有年代時處姓氏名字前云三
氣¶共徳而生則是以氣生氣與氣不殊何¶有形名若是
無形本無名位下苐七化乃¶云老君以上皇元年九月
二日出遊西河¶遇元始天尊乘八景玉輿駕九色𤣥龍
羣¶仙𨗳從手把華旛師子白鶴嘯歌邕邕同¶㑹西河之
上授老君洞𤣥玉符此是誰耶¶進退兩求並無凖的則
知海棗虚談有名¶無實彫氷鏤雪枉廢詞章山海之所
<pb:KR6r0013_WYG_021-46a>
不收¶大荒之所不載庸愚巧飾何足信哉老¶君衰周之
柱史誑云混沌之祖宗避周亂¶而過函關妄云天地之
父母既自語之相¶戾何函矢之相攻掩耳偷鈴欲隱彌
露道¶徳章云吾有三寳寳而持之一曰慈二曰¶儉三曰
不敢為天下先老君獻胡王妻子¶與胡兵格戰何有慈
乎乘玉衡之輿坐¶金闕之内披九色離羅之衣廕九光偃
鶴¶之盖何有儉乎生於無始起於無因為萬¶道之先作
元氣之祖觀混沌之未判視清¶濁之未分為帝王之師
<pb:KR6r0013_WYG_021-46b>
作天地之母何有¶不敢為天下先乎遼陽髙憲字仲常
遊¶東京白鶴觀見三清像指其右曰此何像¶也觀主對
曰老君像曰何代人曰周定<md:KR6r0013_T_021-0712a>¶王時又指左曰此何像也
主曰道君像¶曰此何代人住倉惶未答憲指中尊曰¶且
饒這元始天尊聞者傅以為&KR0015;¶
創立刼運年號偽(第三化云始則太虚之氣其氣相擊/往来亂射經百億¶萬氣之後其氣方)
(慢徃来流行為自然之氣此偷佛書世界初成風輪下/旋之事也又號彌羅萬梵之氣¶不經九萬九千九百九)
(十九億氣之後結吉祥之氣成一聖人自號元始天王/同時生五老五行之主¶其先號延康年號龍漢又經如)
<pb:KR6r0013_WYG_021-47a>
(上氣數乃生道君時刼號赤明年亦號赤明同時生九/老分為九天¶又經如上氣數方生老君刼號清運年號)
(上皇時生八公又立五運大易太初等老君乃以/隂陽二氣¶結為混沌而分布天地萬物始備矣)
辨曰盖聞班固律厯之志¶史記天官之書皇甫謐之帝年陶
隱居¶之帝紀未聞五運之前先有年號三氣之¶内虚立
刼名既清濁之未形只是洪濛一¶氣何有老君元始五
老九天雖竊佛主刼¶之名而不曉成壊之數梵云刼波
此云時¶令時雖長短皆立刼名錯謬梵言迷惑體¶相釋
教未来此刼但有刼殺刼賊故許¶慎說文云以兵愶人
<pb:KR6r0013_WYG_021-47b>
曰刼又魯將曹沬¶刼桓公於壇上求所侵地此則逼奪
名刼¶豈有刼運之言乎今陳此言妄&KR0060;見矣夫¶名位既
有年號斯張將以率領萬方整齊¶四海混同九有同一
車書天子至尊得建¶年號無名位者不敢立焉孔子雖
然刪書¶定禮分辨君臣以無貴位止號素王矧乎¶老聃
周之柱史臣子之列而草&KR0060;帝王妄¶建年號哉况軒皇
之前本無甲子(黄帝臣大/橈造甲子)¶漢武之代始建年號(式帝始/立年號)
將古標古亦何¶偽乎或曰老子生於天地之前别立年
<pb:KR6r0013_WYG_021-48a>
號¶有何乖違答曰既在天地之上乃是太易<md:KR6r0013_T_021-0712b>¶之前世界
未形君臣無跡杳然空寂唯¶一溟濛建立年號統領誰
人乎明知偷佛¶莊嚴賢刼星宿之意而立此延康赤明
青¶運之目彼明三世此約一時正同山羗¶偷王衣物迷
惑顚倒上下失次爾下云老¶子生於天岡李谷字曰光
明則在三皇之¶後何得老君以隂陽二氣結為混沌而
分¶布天地耶首尾兩端穿鑿見矣¶
開分三界偽(第五化云天地有形之大者太上老君乃/混沌之祖宗天地之父母¶故能分布清濁)
<pb:KR6r0013_WYG_021-48b>
(開闢天地運𤣥元始三氣而成天上為三清三境即始/氣為玉清境元氣為上清境𤣥¶氣為太清境又以三清)
(之氣各生三氣合成九氣而為九天苐一欝單天苐二/上神夀無量夀天第¶三梵藍湏延天苐四寂然兠率天)
(第五波羅尼&KR0097;不橋樂天第六洞𤣥化應聲天第七靈/化梵輔天第八¶髙虚清明天第九無想無愛天此之九)
(天各生三炁每氣為一天合二十七天通此九天為三/十六天則¶三界四民上極三清是其數也初下六天為)
(欲界一太黄天二太明天三清明天四𤣥胎天五元明/¶天六七曜天次一十八天為色界一虚無天二太極天)
(三赤明天四紫華天五曜明天六皇笳天¶七靈明天八/端靖天九光明天十極瑶天十一元載天十二太安天)
(十三極風天十四始皇天¶十五大黄天十六無思天十/七阮樂天十八曇誓天次四天為無色界一霄度天二)
(元同天二妙¶成天四禁上天此二十八天名為三界此/上又四天名為種人天一常融天二玉隆天三梵度天)
<pb:KR6r0013_WYG_021-49a>
(四¶賈奕天此四天超出三界又云上三天為三清境一/曰太赤天二曰虫餘天三曰清微天最上曰大¶羅天包)
(羅諸天極髙無二𤣥都玉京鎮於其上三尊所處焉又/太霄隱書云大道君治在五十五¶重無極大羅天中玉)
(京之十七寳𤣥臺金&KR0451;玉几金童玉女/之所侍衛住居在三十二天三界之外)¶
辨曰詳夫虵軀(伏/儀)牛首(炎/帝)之書龍師(太/皥)¶鳯紀(少/皥)之典談
天(鄒/衍)論天(黄/繚)之誥括地¶(地/志)輿地(地/圖)之圖甘氏星經張衡
靈憲不¶說三清之號匪聞大羅之名並是依傍佛¶經改
頭換尾採他名相粧綴已書且道教¶之宗源起黄帝而
老子涓子列子莊周鶡<md:KR6r0013_T_021-0712c>¶冠尹文𣲖為道教諸子所談並
<pb:KR6r0013_WYG_021-49b>
無説天之¶事惟是張道&KR0092;所集靈寳經中始說三¶十二
天効佛神呪而作&KR0097;言自後道書㸦¶相皷唱空枝引蔓
唯誑下俗佛教未来云¶何不說釋經廣布始唱斯名明
為修靜增¶加三張妄闡狗偷䑕盗何足貴乎爾雅¶之立
四號約於四時太𤣥之説九天凖於¶九有不似道家虚
加數目天本定體何有¶少多今各説不同顯知妄立案
佛經三¶界三業所感總二十八欲界有六色界十¶八無
色有四具勝妙欲名為欲界形色超¶絶名為色界根識
<pb:KR6r0013_WYG_021-50a>
兩忘名無色界越此而¶去名出生死捨分段之後身絶
形名而無¶寄安有𤣥都之境玉京之山金童玉女交¶雜
之事瓊輿碧帳之飾妄&KR0060;不真於斯見¶矣試問道士三
界從何而来何功所感釋¶名辨相全不能知且道宗極
致惟盡升天¶靈寳幽微秪貪羽化難逃四相詎免五衰¶
汎業浪以漂沉随生死而輪轉縱茫茫之¶業識積浩浩
之苦源長往不歸良可歎息¶欝頭藍弗是其驗歟¶
隨代為帝王師偽(第十一化云老君在伏犧時號欝花/子説元陽經教伏¶犧叙人倫畵八卦)
<pb:KR6r0013_WYG_021-50b>
(在祝融時號廣夀子説按摩通精經教以鑚木出火陶/冶為器在神農時號大成¶子說太一元精經教以播種)
(五榖採和諸藥在黄帝時號廣成子教以抱神守靜之/道在少昊時¶號隨應子説在敬經教以鳥官為理分布)
(九鳸以統百司在顓頊時號赤精子説㣲言帝嚳時號/録圖¶子説黄庭經帝堯時號務成子説宣化經帝舜時)
(號尹夀子説通𤣥經七十卷又説道徳經八¶千二百卷夏/禹時號真行子説元始經六十卷殷湯時號錫則子説)
(長生經二十卷周文王時號爕¶邑子説赤精經教以仁/孝之道乃至云上古之君皆受教於老子然後造作羣)
(物/也)<md:KR6r0013_T_021-0713a>¶
辨曰夫賢之與聖名位不同古哲今人出¶處各異莊周
云萬世之後一遇大聖猶¶旦暮遇之此明聖人出世表
<pb:KR6r0013_WYG_021-51a>
瑞恊祥應千¶年之期膺適時之運孤標特秀㢠出常流¶
故得帝王師之諸侯禮重萬載一遇尚為¶旦暮豈有隨
代而出現乎夫李耳者退靜¶之士史記稱為隱君子也
避亂過關葬於¶槐里潛身柱下本是人臣位不躐於上
階¶名未厠於臺輔何乃擢君聖地為帝王師¶譣詖不經
駭人耳目培塿要齊於嵩華孰¶肯憑焉潢洿擬廣於滄
溟終難信矣豈¶有開闢之後萬億餘年中間别無一人
㧞萃¶唯有老子為帝王師乎三墳五典八索¶九丘孔子
<pb:KR6r0013_WYG_021-51b>
春秋丘明國語百家異説九流¶雜談並無老子為師之
語唯是後代無知¶道士妄撰斯言欲使老子獨髙羣聖
美¶則美矣偽且偽焉且伏犧神農皆有聖徳¶軒皇堯舜
並號明君或㓜而能言或生知¶妙道詎假老子教之然
後造作羣物乎况¶書傳所紀古史所明燧人鑚火伏犧
畫¶卦炎帝播耨女媧造簧黄帝作宫室軒¶冕樂有咸池
顓頊作六英堯有大章舜¶有大韶及作圍碁禹有大夏
湯有大濩文¶王有辟雍武王有下武鯀作城郭&KR0214;尤作¶
<pb:KR6r0013_WYG_021-52a>
兵器岐伯造醫俞跗作脉經伶倫制律𨽻¶首作筭容成作
歴大撓造甲子奚仲作車¶曹胡作衣伯余作裳於則作
履共鼓作舟¶楫巨揮作弓夷牟作矢黄雍父作杵臼孟¶
莊子作鋸趙武靈王作靴蘇威公作箎暴<md:KR6r0013_T_021-0713b>¶辛作塤后稷
之孫叔均作犂蒙恬作筆蔡¶倫作帋夏昆吾氏作瓦此
皆各有其主羣¶書所明何得自矜覽為我造又周易繫¶
辭孔子所述列明古帝制造之事如云包¶犧氏之王天
下也觀像於天俯察於地近¶取諸身逺取諸物始畫八
<pb:KR6r0013_WYG_021-52b>
卦以通神明之¶徳以𩔖萬物之情作結繩而為網罟以¶
畋以漁盖取諸離神農氏為耜為耒以利¶天下日中為
市交易有無乃至黃帝堯舜¶垂衣裳而天下治盖取諸
乾坤如此歴陳¶法易造物不言老子所造也竊功業摽
為¶己能&KR0247;名自髙君子不忍又言老子在堯¶時為務成
子者案後漢應劭風俗通云東¶方朔是太白星精黄帝
時為風后堯時為¶務成子周時為老聃在越時為范蠡
在¶齊為鶡子此則務成子乃東方朔非干老¶子明矣何
<pb:KR6r0013_WYG_021-53a>
得妄加鈎引稱老子為人師乎¶案魯哀公問於子夏
曰五帝三皇皆有師¶乎子夏曰有臣聞黄帝學乎太真
顓頊¶學乎緑圖帝嚳學乎赤松子堯學乎尹夀¶舜學乎
務成跗禹學乎西王國湯學乎¶威子伯文王學乎鉸時
子斯武王學乎郭¶政周公學乎太公呂望上之所叙文
極分¶明而言老子隨代為帝王師何出言之狂¶悖哉巧
言如簧顔之厚矣且老子衰周柱¶史史有明文本是人
臣返為上古帝王之¶師履冠戴屨何顚狂之甚乎又上
<pb:KR6r0013_WYG_021-53b>
文云上¶古之君皆受教於老子則桀紂之不德幽¶厲之
無道秦皇之凶暴王莾之篡逆亦<md:KR6r0013_T_021-0713c>¶老子之所教也既然
如是則老子為悖逆¶之魁首巨猾之元兇不忠不孝老
子之所¶生不義不仁老子之所主為人師者不亦¶慚乎
老君既說隨代為師而秦漢之下至¶於金朝偏無一現
乎今既無矣古亦虚焉¶且漢文㳟儉孝武英明孝明達
禮樂之情¶孝章優儒雅之道魏文帝風流文藻晉世¶祖
明達寛仁宋文帝致治昇平梁武帝文¶武兼備隋髙祖
<pb:KR6r0013_WYG_021-54a>
混同四海唐太宗混一車¶書此時不俟老子之化而皆
金聲玉振則¶知牽合巧㑹枉廢詞章秪可誑於閭閻¶難
可信於達士嫫母加粉見者愈嗤隣女¶效顰鄉人不貴¶
老子出靈寳三洞偽(第九化云太上老君以中皇九年/三月一日於玉¶清天金闕上官撰)
(集靈篇以為寳經三百卷符圖七千章玉訣九千篇老/君於上三皇時出為萬天法師¶又號𤣥中法師當龍漢)
(元年授上三皇洞真經一十二部以無極之道下教人/間其時人夀九萬嵗於¶中三皇時號有古先生當赤明)
(元年授中三皇洞𤣥經一十二部行無上正真之道以/化於人其時人¶夀六萬嵗於下三皇時出為師號金闕)
(帝君當開皇元年授下三皇洞神經一十二部以太平/之道化¶人其時人夀一萬八千嵗夫洞真洞𤣥洞神名)
<pb:KR6r0013_WYG_021-54b>
(一十二部合為三/十六部尊經也)¶
辨曰夫仲尼入夢十翼之道始宣伯陽¶過關二篇之教
方闡有名為萬物之始無¶名為天地之先混微妙而同
𤣥驚寵辱而¶一致谷神不死久視長生挫銳觧紛謙卑¶
自牧此老氏之㫖也自餘教典皆是偽書¶制雜凡流惟
尚誇競採傍佛語換體安名¶擬三界而立三清倣三大
而立三洞虚勞¶紙墨妄飾詞章何以知之漢時張道&KR0092;
造¶靈寳經王褒造洞𤣥經吴時葛孝先造上<md:KR6r0013_T_021-0714a>¶清經晉時
<pb:KR6r0013_WYG_021-55a>
王浮造明威化胡經鮑靜造三¶皇經後改為三清經齊
朝陳顯明造六十¶四真歩虚經梁時陶𢎞景造太清經
隋末¶輔惠祥改湼槃為長安經後事發被誅案¶甄鸞笑
道論云道家妄注諸子三百五十¶巻為道經如此詳之
代代穿鑿人人妄制¶採他佛教標為道書或言仙洞飛
来或言¶老子再現羣賢不覩道士獨傳欺誷時君¶不懼
朝憲故唐琳法師對太宗皇帝云若¶據肅温衆議道家
止有道徳二篇如依漢¶明校量便應七百餘卷約葛洪
<pb:KR6r0013_WYG_021-55b>
神仙之説¶僅有一千准脩靜所上目中過前九十又¶檢
𤣥都目録轉復彌多既其先後不同顯¶知後人妄制增
加卷軸添足篇章依傍佛¶經改頭換尾或道名山自出
時唱仙洞飛¶来何乃黄領獨知英賢罕覩典籍不記書¶
史無聞試問當今道士推勘後出之經為¶是老子别陳
為是天尊更說若也更說應¶有時方師資傳授為是何
年何月何邦何¶代若在天上面說何人傳来若在西域
而¶談何人譯出如其有據容可流行若也妄¶言理湏焚
<pb:KR6r0013_WYG_021-56a>
剪又漢晉之代僧號道士冦謙¶得志僭冐其名今稱法
師愈為矯飾法師¶之號源出佛經萬卷百家本無此語
且為¶法之師名為法師法即是師名為法師名¶義不知
妄安已號按賢刼已来有三佛出¶初佛出時人夀六萬
嵗第二佛出時人夀¶四萬第三佛出人夀二萬何乃改
彼三皇¶妄合其數又前說云上三氣中而有龍漢<md:KR6r0013_T_021-0714b>¶赤明
之號是時五運尚無但惟一氣何有¶三皇之君人夀之
數乎上古縱有五龍四¶姓九頭十紀亦無三皇建立年
<pb:KR6r0013_WYG_021-56b>
號試問龍¶漢赤明上皇開皇誰君之年乎若言有說¶史
無明文若言無憑不可妄立扣其兩端¶竟無一是又伏
羲之前文字未有何出三¶洞靈寳之篇乎又十二部名
源出佛經一¶代時教𩔖分十二道家名義不知何以妄¶
著己典如琢美玉擬作甑窐雖受劬勞¶智者見誚¶
遊化九天偽(苐二十六化云是時老君於青羊大㑹引/尹喜冉冉升空初至苐一天¶見波利天帝)
(乘九光元靈之輿䕃七元交晨之盖建五色攝魔之節/金童玉女九萬人退老君八大有宫¶請問自然之道)
(加是摩夷天楚寳天化應天不橋樂天兠率天須延天/禪善天欝單天随處天帝¶皆與天童玉女迎禮老君請)
<pb:KR6r0013_WYG_021-57a>
(問法要所到天宫皆設瓊漿碧醴/丹液流薫蘭羞八徹靈芝珍果)¶
辨曰昔我世尊初成正覺不離道樹而赴¶諸天一身不
分而遍一切即多而一即¶一而多猶如素月流空影分
衆水大塊噫¶氣萬竅怒號大小咸周逺近無隔無心頓¶
應豈止九天伯陽周之柱史尹喜函谷關¶吏身居下位
難等聖蹤欲為己徳盖善竊¶者鬼神不覺既為人知非
是好手離欲而¶獲輕舉禪定而感神通老子既無此功
何¶以升於天上昔列子居鄭夫妻相忘耳目¶不分翛然
<pb:KR6r0013_WYG_021-57b>
絶寄心凝形釋骨肉都融後¶身如槁葉隨風東西萬里
須臾過旬乃返¶而莊周譏云猶有所待矧乎老耳不絶
妻¶子(老子之子名宗宗之子名/注注之子名官侍魏文侯)未逮形亡過關¶乘薄軬
之車道經垂有身之患詎可升<md:KR6r0013_T_021-0714c>¶天履霧駕鶴乘雲擬効
牟尼矜為己勝且¶布施而獲大福持戒而感生天汝尚
不逹¶斯由安能為天說法欲界本六妄云九¶天初禪純
男而云玉女勾虚闡偽巧說多¶端且初禪已上禪恱為
食定生喜樂捨念¶清淨何用瓊漿碧醴蘭羞八徹乎將
<pb:KR6r0013_WYG_021-58a>
謂天¶上同於人間羨酒肉之薫羶爭魚臭之&KR0126;¶濁喻乎
鴟耽死鼠便為鳯凰同飡盗聽不¶真請杜臆說窮鄉多
怪曲學多辨斯言¶信乎¶
偷佛經教偽(第三十化云胡王見太上徒衆甚多疑見/鬼魅遂積薪焚之火起衝天¶老君放身光)
(明火中為王說金光明經胡王益怒納之大鑊煮之三/日老君鑊湯之中蓮華涌出坐蓮¶花上説湼槃經文云)
(老君使尹喜為佛與胡王為師懴悔三業六/根五逆十惡乃說五戒十善并四十二¶章經)¶
辨曰夫麒麟鬭而日月&KR0220;鯨鯢死而彗星¶現銅山崩而
洛鐘應葭灰缺而月暈殘盖¶感應之道交故機教之相
<pb:KR6r0013_WYG_021-58b>
扣人心渇仰法¶雨芳菲沃彼情塵開他蒙昧故孔子曰
不¶憤不啓不悱不發此明待問而說也况乎¶聖人設教
權變多方豈使他人起怒自受¶焚溺全無㥏&KR0008;強與他
言豈知虚往實歸¶之道哉剜刻字様巧合經名既坐火
熖上¶説金光明經坐蓮華上説蓮花經則道徳¶二篇坐
於道路而說洞𤣥三部元在水洞¶而談此既不然彼云
何爾且金光明性相¶通顯法華經破權歸實湼槃經明
佛性真¶常四十二章羣經集出不窮根蔕盗聽妄¶談惟
<pb:KR6r0013_WYG_021-59a>
口起羞出何容易難惑上智只誑下<md:KR6r0013_T_021-0715a>¶愚又上經既是老
子所陳道士應宜依而¶學佛何乃含氣為道専諷靈寳
試問三經¶文明何義道藏既不收攝道士又不通明¶偷
大聖之至詮為老君之極唱正符湼槃¶盗牛之喻又同
瞽者悮入金穴雖得其寳¶未知何用又曰懴悔三業至
年月齋法若¶如是者道士應通且問懴悔是何語言今¶
此懴悔為事懴耶為理懴耶約功徳門而¶滅罪邪約逆
生死心而滅罪耶能懴之心¶宜有幾種所懴之罪何處
<pb:KR6r0013_WYG_021-59b>
安排懴悔二字¶由尚罕知則三業六根五逆十惡戒善
之¶軌年月齋名决不曉達若是老子所説道¶士應合備
知既然一字不通顯知偷佛¶妄説此同竊賊人物被主
認著猶不招¶承更生拒辨焚經火板方乃慚惶君子¶悔
前不至如此¶
老君結氣成字偽(第八化云聖紀經云太上老君昔於/龍漢之年從元始天¶尊於中央大福)
(堂國説靈寳十部妙經出法度人又於東極大浮黎國/出法度人以紫筆書於空青之林¶又於南極禪離界以)
(火煉真文瑩發字形又於西極衛羅世界北極欝單國/皆出法度人老君以五方真氣¶之精結成寳字大方一)
<pb:KR6r0013_WYG_021-60a>
(丈八角垂芒為雲篆之形飛鳥之狀以立文/章又云墳典自我而出經籍自¶我而生也)¶
辨曰夫文字之聿興爰從上古伏犧氏之¶王天下也始
畫八卦造書契以代結繩之¶政由是文籍生焉故有青
丘紫府三皇刻¶石之文緑檢黄繩六甲靈蜚之字後有¶
蒼頡因而增制大篆起於史籒小篆興¶於李斯飛白創
於蔡邕隸書變於程邈秦¶書八體漢字六形瘦金堆金
垂雲垂露蔡<md:KR6r0013_T_021-0715b>¶葉龍𤓰顔體坡書皆循古以増成近代而¶
改制豈假真氣而結何關老子傳来掩¶竊他能&KR0247;賣己
<pb:KR6r0013_WYG_021-60b>
徳放舒白眼不恥清流上¶云龍漢起於初氣何有老子
而生既言紫¶筆書林乃在蒙恬之後牽今引古欺我賢¶
人孔安國云伏犧神農黄帝之書謂之¶三墳言大道也
少昊顓頊髙辛唐虞之書¶謂之五典言常道也易則三
聖方定詩則¶羣英之言春秋孔子所修禮則周公所定¶
爾雅周公所纂國語丘明所述劉熈釋名¶許慎說字埤
蒼廣雅桂苑珠叢顧野王之¶玉篇陸法言之切韻各有
源系非干老聃¶而言墳典自我而出經籍自我而生荒
<pb:KR6r0013_WYG_021-61a>
唐¶謬談侮弄明哲亦猶相如上林説盧橘夏¶熟揚雄甘
泉賦玉樹冬蒨聽其言則洋洋¶美耳䆒其事則杳杳空
傳矧乎國名虚設¶妄採他書大福堂改大堂而取名東
浮黎¶彷扶桑而立號南禪黎革重黎而標字西¶衛羅竊
於迦維羅衛北方全收欝單越名¶十洲所不收神異所
不攝地理無所紀括¶地絶形名空闡五車了無一實偷
鈴掩耳¶斯之謂與¶
　
<pb:KR6r0013_WYG_021-61b>
　
　
　
　
　
　
　
　佛祖歴代通載卷二十一
